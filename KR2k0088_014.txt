# -*- mode: mandoku-view; -*-
#+TITLE: 欽定盤山志
#+DATE: 2015-08-24 22:44:59.530269
#+PROPERTY: ID KR2k0088
#+PROPERTY: BASEEDITION WYG    
#+PROPERTY: JUAN 卷十四
<pb:KR2k0088_WYG_014-1a>¶
欽定四庫全書¶
欽定盤山志巻十四¶
　藝文五¶
　詩¶
　　自雙峰寺望上盤山　　　　　　髙士竒¶
　　崪嵂雙峰日巳西空山寂寂鳥頻啼依稀樵徑無¶
　　人跡只有花香送馬蹄¶
　　松下禪扉報午鐘溪橋路斷白雲封山僧指㸃遥¶
<pb:KR2k0088_WYG_014-1b>¶
　　岑寺猶隔巑岏四十峰¶
　　下盤山作¶
　　撲靣紅塵暗客衣年來蠟□事全稀卻從仗外看¶
　　山色一路題詩歴翠微¶
　　㳺盤山¶
　　昔讀寰中記茲山勞夢想十年思一逰塵事日鞅¶
　　掌扈¶
蹕過薊門承¶
<pb:KR2k0088_WYG_014-2a>¶
恩恣觀賞馳馬踰崔巍趨途漸深廣縈廻石徑紆盤旋下¶
　　　復上山勢兀嶙峋奔厓盡骯髒緩䇿登危峰煩襟¶
　　　為一爽嚶嚶野鳥鳴汨汨山谿響暮春天氣佳小¶
　　　憩在林莽松泉臣所須性志本踈朗茫茫属車塵¶
　　　時曳青藤杖從來箕潁心對此聊俯仰¶
　　　上盤絶頂¶
　　　千仞聳危岫孤髙數上盤扶笻㸔更險捫葛步仍¶
　　　難天外松風落厓邊草色寒塵襟一以滌獨立感¶
<pb:KR2k0088_WYG_014-2b>¶
　　　無端¶
　　　冄遊盤山¶
　　　暮春陟崇阿山靈謝客久廻車重逡廵倐復中夏¶
　　　首取徑異疇昔彷彿尋谷口緒風從南來泉聲清¶
　　　且瀏繁英過眼新宻䕃解襟受感此節物遷行行¶
　　　歴岡阜石人坐藤蘿招我若舊友四山空翠來盤¶
　　　礴豁兩肘對之萬慮澄身世渺何有側足天地間¶
　　　煙雲結櫺牖頋茲塵外游屢許鞅掌後飛躍任羽¶
<pb:KR2k0088_WYG_014-3a>¶
　　鱗睠焉撫髙厚¶
　　題黄鶴山樵樂志圖兼憶盤山(元人四大家王叔/明畫尤不易得余)¶
　　　(昔㳺盤山見其巗石磊磊松枝落落以為絶似/叔明禾中李九疑嘗云古人繪事如佛説法縱)¶
　　　(口極談所拈往劫因果竒詭出沒超然意表而/總不越實際理地所以人天悚聽無非議者繪)¶
　　　(事不必求竒不必循格要在胸中實有自與現/境相合此樂志圖巻竹樹蓊欎樓屋映帶自是)¶
　　　(叔明極得意筆跋語不知何時為人割去人聞/叔明有會稽書屋圖南村圖他時當一遇也)¶
　　山意殊秀聳結構隠林壑美䕃環竹樹芳香翳芷¶
　　葯田疇既已耕畦苑游可樂妻孥情熙熙弋釣恣¶
<pb:KR2k0088_WYG_014-3b>¶
　　旁礴相與數良辰朋來事杯酌斯境本不難幾人¶
　　成遐託披圖有真想妙筆况黄鶴我曾登盤山攢¶
　　峰石交錯髙下被長松澗水繞巗脚意者山樵翁¶
　　粉本收囊槖忽忽十餘年佳遊尚如昨山居志未¶
　　遂孤懐付寥廓¶
　　讀盤山志賦詩四首寄懐拙菴大師¶
　　平生丘壑未能忘蠟屐抛來住水鄉記得盤山三¶
　　月暮馬蹄行處野花香¶
<pb:KR2k0088_WYG_014-4a>¶
　　恨少竒書廣見聞開緘十巻水山文呼童摘取薔¶
　　薇露盥手輕繙到夜分¶
　　萬株松影千峰石一度經過半世思忙裏壯年悲¶
　　裏老(昔時夙夜在公流光易/邁兩年悼亡頓成哀老)蒲團藥竈閉門時¶
　　梅天幽夢繞青溝妙緒清言讀未休林澤即今誰¶
　　可共徃還書札慕司州(兼懐阮/亭侍郎)¶
　　盤山拙菴大師書來奉報　　　　朱彛尊¶
　　三盤勝地稱絶衆嶺何峰最尊别後時勞夢寐書¶
<pb:KR2k0088_WYG_014-4b>¶
　　來興轉飛翻青松十里巗磴紅杏千株寺門好雇¶
　　犢車一兩輭塵碾到山根¶
　　送宋僉事犖之官通潞¶
　　中盤曾聽佛樓鐘按部重登紫盖峰料得使君吟¶
　　興發塞門百道走紅龍¶
　　寄别拙菴大師¶
　　青溝雲木晝參覃夢想巗栖燕子龕惆悵花時仍¶
　　不到滿衣春雨返江南¶
<pb:KR2k0088_WYG_014-5a>¶
　　　盤山　　　　　　　　　　　　汪晉徴¶
　　　昔觀薊丘志兹山勞夢想今來侍¶
鑾輿松石遥俛仰自襄大禮還便道愜尋訪入山徑紆折¶
　　　泉淙耳邉響初地得感化遺構落荒莽藤蘿坐石¶
　　　人見招如拄杖林巒最幽秀净業標名曩傑閣瞰¶
　　　虚空踈櫺樹梢上緣石勇躋攀晾甲臺倜儻行經¶
　　　少林寺宗風猶軒朗老衲慣將迎肅客供栗橡咫¶
　　　尺中盤山仙梵清勞攘更上古中盤怪石争竒賞¶
<pb:KR2k0088_WYG_014-5b>¶
　　　正法禪院開戸外一峰榜¶
聖人題詩句豐碑炳天壤髙渾追正始山靈增輝晃我來¶
　　　在初冬輕寒氣猶盎秋花一已謝鳥語聲逾爽絶¶
　　　頂雲罩峰遥瞻氣蒼茫信宿翠微游黄山夢來徃¶
　　　寄贈青溝和尚　　　　　　　　孫岳頒¶
　　　拙公盤谷隠古佛峙花宫止静千峰月髙吟萬壑¶
　　　風懐人憑尺素閲世等飄蓬何日聞清論山窓茗¶
　　　盌同¶
<pb:KR2k0088_WYG_014-6a>¶
　　長安雪後寄懐拙菴大師二首　　孔尚任¶
　　馬蹄蹀躞御河濱頃刻春泥踏作塵翻笑盤山松¶
　　寂寞百年曾見幾㳺人¶
　　博士由來最冷官思山有夢去仍難空勞㸔雪遥¶
　　相憶獨埽晴峰上下盤¶
　　寄青溝和尚　　　　　　　　　馮　朂¶
　　結茒驅虎住青溝裂石天開闢境幽會得禪心自¶
　　蕭寂一輪明月萬峰頭¶
<pb:KR2k0088_WYG_014-6b>¶
　　由瓌紫谷至玉石莊入山　　　　王　煐¶
　　雨霽殘雲半嶺横平沙細路馬蹄輕松風謖謖聞¶
　　天籟澗水泠泠雜梵聲山鳥頻呼如有意野花相¶
　　笑不知名同㳺盡是塵勞侣偷得餘閒快此生¶
　　盤山道中¶
　　四月盤山草木深七年曾此一登臨杏花楊栁來¶
　　時路好共黄鸝續舊吟¶
　　曲曲谿流逐徑衺馬蹄騰踏入烟霞碧桃知我重¶
<pb:KR2k0088_WYG_014-7a>¶
　　來晚春盡猶留一樹花¶
　　歴天門諸勝上雲罩寺¶
　　天門孤聳映清暉苔蘚重重瑣翠㣲神物古池開¶
　　一鑑仙靈幽洞閉雙扉撲巗危石鵰初落挿漢竒¶
　　峰鶴欲飛鈴語逺聞山徑轉短笻扶我竟忘歸¶
　　游黒龍潭投宿暗峪寺¶
　　欲探黒龍潭先憩白雲隖努力勸飽餐無畏登陟¶
　　苦㣲徑識竒樹異草隠榛楛怪石幻萬狀偃仰復¶
<pb:KR2k0088_WYG_014-7b>¶
　　傴僂或如虯龍盤或如獅豸怒或如黿鼉伏或如¶
　　鸞鶴舞近睇每彷徨遥瞻還愕憮騰躍效猿猱有¶
　　笻不暇拄漸聽亂泉鳴喜色溢眉嫵渇甚競抔飲¶
　　味甘勝醴醹力竭依危石屈伸撫雙股前途正險¶
　　巇况復多蛇虎躡足履巉巗恨不生雙羽横亘眠¶
　　石虹皎潔無纎土懸流挂疋練蒼翠苔紋古映日¶
　　發光華微茫辨絲縷噴瀉注洪潭颯颯生風雨清¶
　　澄鏡面平鬚睂擬可數環凹若鬴錡欲濟無檣艣¶
<pb:KR2k0088_WYG_014-8a>¶
　　週遭石浪生疏鑿疑鬼斧深杳不可測傳是神龍¶
　　府賓從暨僧伽相視舌各吐云更有三潭聨珠嵌¶
　　巗滸倦者先告歸進退分歩武夕陽亂人影相頋¶
　　倍踽踽突兀兩山逼蠻壑肖天姥三潭水深㳷厓¶
　　峭削雙堵積蘚襯藤蘿蝸涎汙綸組頋此肌骨寒¶
　　悚慄不自主悤悤轉林麓隠隠聞鐘鼓倚杖叩僧¶
　　扉振衣登梵宇老衲餉果茗山厨炊秔稌飯罷尋¶
　　㫁碑零落字形腐放腳卧禪牀清歡洽肺腑黙數¶
<pb:KR2k0088_WYG_014-8b>¶
　　此日㳺昔賢孰堪伍擬徧告同人先須秃筆譜¶
　　入盤山　　　　　　　　　　　衛台瑺¶
　　滿村棃葉帶霜紅最愛名山風雪中儼若峨冠不¶
　　可見三盤頂上白雲封¶
　　出盤山口號¶
　　蓮花池小一雙灣亂石霜林谷口還比部何當游¶
　　興足馬頭指㸃説盤山¶
　　晚歩隣菴訪盤山和尚共話　　　何五雲¶
<pb:KR2k0088_WYG_014-9a>¶
　　緇塵無地愜幽尋何處㣲風度梵音素盌茶香分¶
　　菊色空天月冷入松隂十年勞吏還家早四正髙¶
　　僧避俗深相送柴門成一笑霜枝驚起暮棲禽¶
　　到上盤登挂月峰晚眺　　　　　阮旻錫¶
　　客子御風來峰巔己挂月月上薊門山邊笳静不¶
　　發薊門秋塞晚無烟塞外髙峰欲挿天週逥亭障¶
　　三千里東臨碣石滄海邊滄海眼中一勺小塞北¶
　　江南青杳杳不知天地幾何年但見隂陽疾雙鳥¶
<pb:KR2k0088_WYG_014-9b>¶
　　古人寂寞已塵埃山川留待後人開玉闗西入班¶
　　超老磧中更有李陵臺¶
　　出下盤¶
　　萬壑松聲萬壑泉芒鞵踏破五峰烟驚魂猶向巗¶
　　間墜快意無如洞裏眠弹指徧開彌勒閣分身却¶
　　下大羅天唐碑宋碣曾何有愁閉空山六百年¶
　　題盤山圖¶
　　三十年前曾閲此而今垂老得親游昨宵一覺青¶
<pb:KR2k0088_WYG_014-10a>¶
　　山夢試問圖中可似不¶
　　游盤山歸蒼林上人有詩見訊依韻答之¶
　　老去漁陽俠客心青霜匣底冷龍鐔五更誰打鼕¶
　　鼕鼓百嵗空為數數吟曉夣無端雲易散秋燈有¶
　　燄月先沉近來不用參方去會得盤山賣肉碪¶
　　將㳺盤山柬諸同志　　　　　　鄭纉祖¶
　　風塵苦羈束邈焉思逺眺况值此清秋烟霞有同¶
　　調憶昨上方游山水仰髙蹈如何夜來夢親覩盤¶
<pb:KR2k0088_WYG_014-10b>¶
　　山貎巍然雄朔方不與上方肖偃仰羅羣動襟期¶
　　豁衆妙㣲茫杳難分約畧覧其要尤愛孤峰竒輕¶
　　身淩絶峭坐觀千岫低卧聽孤猿叫醒來心魂幽¶
　　猶聞巗谷嘯何當與君期白晝窮㣲奥¶
　　登盤山六十韻¶
　　皇天閟華滋驅山作屏列遂令此峰髙靈氣於焉¶
　　結混沌判何年登臨快此日蜿蜒塞外來突兀空¶
　　中出迴伏衆岡環欎紆㣲輕折千尋拔地軸一柱¶
<pb:KR2k0088_WYG_014-11a>¶
　　撑天闕髙可凌虚無逺能鑒毫髪初登猶堛塞數¶
　　轉漸超豁層層凌絶頂了了見澄徹竒非神鼎鑄¶
　　峭豈昆吾切不假藕絲穿寧藉螺穴軋自覺石泉¶
　　幽羣推林麓鬰三盤曲有餘四望端如一有如竒¶
　　偉人視髙歩還濶有如貞静姿澹寫無塗抹又如¶
　　古鴻文體正而詞括不落小蹊徑渾然大手筆迺¶
　　知帝王區逺與郡國别流峙合而鍾神竒蓄不洩¶
　　三山或比隣五嶽孰優劣洞壑相崩峭岡巒互出¶
<pb:KR2k0088_WYG_014-11b>¶
　　沒山容幻紫青石狀逞危突老樹鱗槎枒枯藤虯¶
　　曲屈晦窺猿洞暝曉映龍潭澈髙墖落雲霄奔流¶
　　倒溟渤橋疑石梁逥瀑向廬山割陟覽盡丹梯徘¶
　　徊多寶刹聲傳清磬連翠匝蒼松宻轉瞬淡濃分¶
　　移時向背失神工迥不倫至化杳難詰以彼雲中¶
　　竒幸茲逰覽决别來骨肉踈興到親朋挈歩兵兼¶
　　小咸封胡並遏末陶公意特豪惠逺禪堪悦不用¶
　　籃輿隨自把桃杖伐將毋山靈觸亟遣神丁奪選¶
<pb:KR2k0088_WYG_014-12a>¶
　　勝期先登耽幽每後歇意中各有属佳處誰能恝¶
　　歴級身頻髙迎眸眼一瞥石囷棗梨封天厨豆&KR1000;¶
　　實采摘怡性情噉食慰飢渇歡賞及稚童追呼踐¶
　　履襪傾欹驚渉險超忽欣初脱古跡半陸沉導僧¶
　　費指説留連竟夕晨信宿擁裘褐幽夢浩無涯孤¶
　　懐勃難遏起窺澗底雲欲掇峰頭月夜氣何㣲茫¶
　　商飇乍凛冽每苦出門艱頗虞行路窒斯㳺偶然¶
　　遂勝事焉可必維昔漁陽亂紛然戎馬逸風塵昏¶
<pb:KR2k0088_WYG_014-12b>¶
　　頃刻干戈競倉卒是山畜逋逃所全十七八天心¶
　　應有在民命賴以活誰言桃源洞迥與人間絶桃¶
　　源信可求苦為塵世聒褰裳最髙峰東望遼海潏¶
　　緬懐管㓜安皂帽髙自潔欲往從之㳺青天騎虹¶
　　蜺歎息斯人徂清風千里發¶
　　盤山絶頂次戚少保韻¶
　　木落風髙旅鴈哀天空雲㫁戍烟開三千餘里盧¶
　　龍在七十二菴寶積來塵世幾番悲浩刼清時何¶
<pb:KR2k0088_WYG_014-13a>¶
　　處見邉才英雄事業身難遇少保曾登舞劎臺¶
　　三河道中望盤山絶頂¶
　　䇿蹇東臯欲暮天上盤髙出萬峰巔逰人指㸃如¶
　　曾到一抹浮圖盡碧烟¶
　　登盤山絶頂¶
　　上盤突起鬰崔巍卓立孤峰何壯哉古戍烟中千¶
　　堞出漁陽樹裏一城開翩翻鳥背髙低見錯落雲¶
　　根松石徧僧言寶墖時放光嵗嵗佛燈除夕見¶
<pb:KR2k0088_WYG_014-13b>¶
　　重逰盤山呈青溝大師拙菴¶
　　憶昔尋逰到此間五峰相對一開顔東甘澗隔西¶
　　甘澗西架山連東架山雲寺罩餘常帶濕天門開¶
　　早不須闗吾師若問重逰興曾向仙人橋往還¶
　　留别拙公　　　　　　　　　　洪　昇¶
　　我避囂塵到幽境一住渾忘旬日永春風三月山¶
　　不寒飽㸔青松與紅杏半生詞賦何所求結社思¶
　　陪惠逺逰清泉白石信可戀妻兒待米難淹留勞¶
<pb:KR2k0088_WYG_014-14a>¶
　　生汨汨終何極一夢百年如晷刻明日風塵下界¶
　　行迴頭只見青山色¶
　　陪王昊廬先生游盤山¶
　　問訊盤山路乗春竝馬來髙低空翠合㫁續野花¶
　　開斑鹿穿林導黄鸝隔嶺催人言扶杖客先到白¶
　　雲隈¶
　　㣲聞鐘杳杳漸近水淙淙倒影穿雲塔横枝迸石¶
　　松峰危欹紫盖池古瀉紅龍更上前山去相將䇿¶
<pb:KR2k0088_WYG_014-14b>¶
　　短笻¶
　　老僧解留客隨意共園蔬布席憐松䕃看山愛雨¶
　　餘林深頻竄䑕池冷不生魚同是忘機者探幽縱¶
　　所如¶
　　澗㫁垂藤接林迴狹路分五峰争捧日八石各生¶
　　雲僧與豺狼狎人將鹿豕羣閒來剔蒼蘚細讀古¶
　　碑文¶
　　絶頂此躋攀蒼茫曉日殷一身飛鳥上雙足亂雲¶
<pb:KR2k0088_WYG_014-15a>¶
　　間大漠連滄海長城補㫁山遥㸔古北口天險舊¶
　　秦關¶
　　幽尋未云竟驅馬忽言歸惆悵攀芳樹低徊戀翠¶
　　㣲出山雲逺送留客鳥遲飛多少塵勞事誰能便¶
　　息機¶
　　將逰盤山寄拙菴大師¶
　　殘臘與師期髙松㸔雪欹杜鵑花欲盡真悔入山¶
　　遲¶
<pb:KR2k0088_WYG_014-15b>¶
　　山色潞河東朝朝憶逺公青溝望不見只在白雲¶
　　中¶
　　冄入盤山憶與昊廬先生同逰口占寄之¶
　　重尋白雲來獨入青山去青山笑問余故人在何¶
　　處¶
　　由青溝越山至雲罩寺登舍利墖眺望¶
　　策杖凌西巗捫葛踰北嶺厓㫁徑轉危林深路逾¶
　　永㣲窺白日光亂踏青松影巍峩啟佛宇閒寂隔¶
<pb:KR2k0088_WYG_014-16a>¶
　　人境千尋舍利墖獨踞最髙頂鐸響天風翻雲深¶
　　石氣冷指點古長城連山作門屛幽薊與青齊㣲¶
　　茫辨烟景絶磴倦躋攀禪房息俄頃夢覺聞疎鐘¶
　　翛然道心静¶
　　山中寄朱若始¶
　　壯嵗飄然辭紱冕衰年勉爾傍風塵鹿門居士安¶
　　禪久栗里先生乞食貧江上鴈稀書隔嵗山中花¶
　　發病經春餘生漸悔浮華誤近向蓮宫叩净因¶
<pb:KR2k0088_WYG_014-16b>¶
　　山中夜坐和王右丞韻¶
　　松風千萬樹松月二三更惟對一僧坐詎聞羣鳥¶
　　鳴形神都已敝身世竟無成不學空門法真為負¶
　　此生¶
　　山中雜題¶
　　踏徧紅塵十載贏來白髪千莖决計深山獨徃喧¶
　　囂怕殺浮名¶
　　八石餘多怪石五峰外有竒峰始信古今髙士超¶
<pb:KR2k0088_WYG_014-17a>¶
　　然不列儒宗¶
　　泉聲三里五里松影千層萬層紅杏山山迎客白¶
　　雲寺寺尋僧¶
　　别盤山¶
　　歩歩出烟霞依依望林樾縱抛石上泉難負松間¶
　　月¶
　　拙公相送臨别口占¶
　　老僧立松根㳺子下巗際揮手復迴頭白雲路迢¶
<pb:KR2k0088_WYG_014-17b>¶
　　遞¶
　　三月五日宿山下茒舍作¶
　　積嵗堕塵網靈襟坐迷惑久思訪名僧人事苦羈¶
　　勒東風漸暄和髙興遏不得騎驢穿栁堤新雨沙¶
　　似拭依㣲白雲中忽見青山色入望猶迢遥倐然¶
　　豁胸臆今宵孤嶺下茒屋聊偃息明發候晨霞攀¶
　　蘿事登陟¶
　　和宋牧仲先生答盤山拙公見招　朱載震¶
<pb:KR2k0088_WYG_014-18a>¶
　　聞説盤山裏春風杏亂飄㑹須匹馬去不待老僧¶
　　招明月紅龍沼青松白板橋薊門連潞水東望未¶
　　曾遥¶
　　將赴盤山作　　　　　　　　　宋　至¶
　　清明己過穀雨前正是山寺飛花天老衲一紙期¶
　　携手小僮半夜促著鞭筆牀硯匣早束縛繩鞵布¶
　　襪殊安便會須拄杖穿雲去坐㸔春水流平田¶
　　游盤山¶
<pb:KR2k0088_WYG_014-18b>¶
　　飫聆盤龍竒未覿烟嵐秀卻幸薊門過五峰得深¶
　　究硉兀挿蒼穹目注雙晴瞀羣山莽迴合各自効¶
　　奔湊頻年雜塵鞿如馬困閑廐茲喜饒餘閒兼之¶
　　當春晝早起理芒鞵千像競先就村醁提滿壺囊¶
　　槖裹糒糗㸔山似讀書宜漸不宜驟稍覩層崿改¶
　　乍聽雌雉雊巨石何礧砢勢欲向人仆是時天尚¶
　　寒谽谺厓骨瘦晾甲留荒跡琮瑟瀉清溜行徑聊¶
　　支笻手口快盥潄威紆達中盤紺宇名著舊五松¶
<pb:KR2k0088_WYG_014-19a>¶
　　　䕃講堂鳳舞蛟龍鬭科頭松下眠花落黏衫袖往¶
　　　者戊午嵗警¶
　蹕來我¶
后¶
天藻劖豐碑山靈時䕶佑登頓忘朝昏落日照井甃載陟¶
　　　净業菴歡呼躍童㓜夾道拱栝柏果植亦綿茂但¶
　　　恨朔風髙不克樹橘柚到門啼幽禽便㨗穿鼯鼬¶
　　　老衲出戸迎項縮語䛠譳竚立向空階心已飛靈¶
<pb:KR2k0088_WYG_014-19b>¶
　　　鷲藜莧任飽餐適口等醇酎梵經誦有期木魚聞¶
　　　夜扣凌晨踏天梯數里入雲竇橕拄凴楖栗顛危¶
　　　賴匡救遥睇長城雄燧息餘空堠初地聳層巔榱¶
　　　桷牢結構尋僧下青溝蘭蕙託香臭談詩據繩牀¶
　　　眄彼雲出岫旋覔舞劒臺攀藤學猿狖從簡此題¶
　　　名大書還深鏤呼僕磨隃糜欲搨蘚花繡更有天¶
　　　城幽削壁驚竒覯屋背兩方塘風過水紋皺似兹¶
　　　陵谷佳應居匡廬右作詩傚南山字句愧疎陋四¶
<pb:KR2k0088_WYG_014-20a>¶
　　正多神仙靈異説祕授鶴氅去復來粟粒視宇宙¶
　　人生擬蟪蛄無夭亦無夀願藉澤鉢泉滌我世俗¶
　　疚駕言往從之散髪逺謑詬此地足棲遲詎必訪¶
　　勾漏¶
　　喜晤拙公¶
　　我昔尋師盤山麓三月欲盡春花浮我今逢師長¶
　　安陌正月纔過春風柔師住山中理山志而我南¶
　　北恒淹留每值方外輙問訊但少佳句將綢繆遥¶
<pb:KR2k0088_WYG_014-20b>¶
　　想青溝真清絶秩秩泉水淙淙流更有萬本老松¶
　　樹月明風動濤聲幽似此勝地不長往塵土滿靣¶
　　殊增羞計日豆苖當漸長擷芳好向烟嵐㳺¶
　　送拙公歸盤山　　　　　　　　林鳳岡¶
　　人間剛許一相逢又躡田疇古隠蹤石路半遭雲¶
　　氣塞山門全是杏花封天隨盤處青三折日到臺¶
　　邉白五峰怪我此心同片月隨師直挂碧芙蓉¶
　　春日贈别拙公　　　　　　　　吴啟元¶
<pb:KR2k0088_WYG_014-21a>¶
　　五嶽名山老貫休披圖指㸃見滄洲徐無從此開¶
　　生靣畫出長城半幅秋¶
　　虯爪蛟須裂石紋一盤松是一盤雲老僧菴在中¶
　　峰頂手弄蒼烟到日曛¶
　　山北山南盡杏花亂雲堆裏逺公家何時許我閒¶
　　來徃一杖穿林卧石霞¶
　　衣上雲烟杖底泉迴㸔塵土轉茫然此行知踏千¶
　　峰雪又住盤山廿五年¶
<pb:KR2k0088_WYG_014-21b>¶
　　送拙菴和尚還山　　　　　　　王孫茂¶
　　塵世何緣識逺公翛然巾拂古人同半肩猶帶千¶
　　山雪一笑如聞萬壑風雲水無心慵説法天花有¶
　　意自零空懸知明日言歸速應憶巖前杏藥紅¶
　　久住盤山不出山纔來又逐鳥飛還緇塵寜染蓮¶
　　花净春晝惟耽鶴夢閒洗鉢潭中龍起蟄題詩峰¶
　　頂月當闗道人踪跡真堪羡何日追隨豁旅顔¶
　　贈青溝和尚　　　　　　　　　袁　佑¶
<pb:KR2k0088_WYG_014-22a>¶
　　青溝絶勝到人稀逺寺寒鐘落翠㣲多寶墖前雙¶
　　白鷺悠悠時共野雲飛¶
　　滿山飛雪杏花紅松老鶴嗚萬壑風吟罷禪心對¶
　　明月春泉流水自西東¶
　　贈青溝老人　　　　　　　　　龍　震¶
　　亂石無平路尋師到極巔空香雲裏結冷翠雨中¶
　　懸元亮非貪酒逺公不説禪白蓮如可續花鳥共¶
　　因緣¶
<pb:KR2k0088_WYG_014-22b>¶
　　留别青溝老人¶
　　已愛春山色愁抛秋月堂飯供雲子輭泉煮豆苖¶
　　香阮籍睛難白支公意更長浮名不久戀末路好¶
　　相將¶
　　説盤山¶
　　我從四正來未了三盤債同人問勝㳺説之頋不¶
　　懈上盤松樹多中盤巗石怪下盤流泉泠十里聞¶
　　滂湃五盆溝不深天門路最隘雄為舞劒臺險是¶
<pb:KR2k0088_WYG_014-23a>¶
　　六王砦五峰各聳立烟雲實一𣲖近為山中僧勒¶
　　石分疆界幽人縱來隠俗僧焉肯賣每到快心處¶
　　反令心不快¶
　　寄懐盤山拙菴老人¶
　　每憶田盤山先動青溝情青溝有隠人髪白精神¶
　　清結茒巢深雲髙卧在松聲嚮時一把晤心素為¶
　　之傾飲我潄玉泉飽我豆苖羮携手窮巖竇髙險¶
　　獨先行是樹皆有勢是石皆有名烟霞雖糢糊指¶
<pb:KR2k0088_WYG_014-23b>¶
　　畫得分明留連僅五日已大快生平至今入夢寐¶
　　尚與共品評何能耐劇煩復居塵中城¶
　　逰盤山　　　　　　　　　　　許兆麟¶
　　名山直北翠巃嵸曲磴衺攀絶處通峰擁蓮花翻¶
　　曉日巗垂薜荔響秋風蒼松懸雨㸔天宻清磬穿¶
　　雲落澗空已勝汗㳺牧八極何曾笑語世塵中¶
　　太行振勢涌盤山山谷盤龍勢莫攀鳥道直通天¶
　　北極連州跨海帶重闗薊門雲接天京樹結想山¶
<pb:KR2k0088_WYG_014-24a>¶
　　靈不我顧塵途鞅掌歎倭遲突而行值登山路路¶
　　迥五峰刺逺天雲霞閃爍擁青蓮泉穿石罅淙淙¶
　　出屈曲寒生萬壑烟山中精藍七十二處處林泉¶
　　領幽致上盤天際下盤紆更有獨勝中盤寺髙人¶
　　遯跡此棲真豎樵麋鹿結比隣開山寶積燈傳水¶
　　談禪講律人天津我來&KR1088;眺窮幽討唐宗李帥師¶
　　行道舞劒臺空縱有名帳房石畔生豐草橋下泉¶
　　聲去不回晾甲何如洗甲早安得功成策蹇歸一¶
<pb:KR2k0088_WYG_014-24b>¶
　　日一陟山椒老¶
　　盤山　　　　　　　　　　　　博爾都¶
　　策杖攀危磴蕭蕭萬木聲雲過衣漸濕泉沸馬頻¶
　　驚怪石當軒立枯松隔路横渾疑塵世外真覺道¶
　　心生¶
　　懐盤山¶
　　曾入羣峰裏林深古刹閒草花明石隙野路晦松¶
　　間溜水和啼鳥歸雲補㫁山至今縈夢寐何日更¶
<pb:KR2k0088_WYG_014-25a>¶
　　躋攀¶
　　㳺盤山　　　　　　　　　　　陳　璋¶
　　百轉羣峰上迢迢一徑㣲水流清見骨虎氣冷吹¶
　　衣杖易穿雲入人難避鳥飛經時還詰曲未敢便¶
　　忘機¶
　　㳺盤山　　　　　　　　　　　錢　震¶
　　一入盤山意豁然扶笻十里梵宫前松遮柏䕃疑¶
　　無地路轉峯迴忽有天西嶺殘陽東嶺月南窓空¶
<pb:KR2k0088_WYG_014-25b>¶
　　翠北窓烟流連旬日終難别直欲携笻老嵗年¶
　　盤之路¶
　　十里重岡鳥道衺入山紆折萬松遮石頭滑處還¶
　　當省穿出層雲便到家¶
　　盤之石¶
　　一山竒石累千峰峰頂雲頭盡是松愛煞嵯峨靈¶
　　且秀應教憶念米南宫¶
　　盤山　　　　　　　　　　　　吕齊端¶
<pb:KR2k0088_WYG_014-26a>¶
　　三盤崒嵂環畿東&KR1088;空削出青芙蓉怪石作膚土¶
　　為骨千溪萬壑蟠虯龍嵐烟樹色倐更變天地於¶
　　此開生靣蓮花紫盖列翠屏古寺氤氲時隠見晨¶
　　鐘暮鼓欎相望瀉瀑鳴湍自激昻百尺晴虹跨幽¶
　　澗浮圖挿漢生光芒亭軒接趾誰經拓閴洞隂森¶
　　鬼斧鑿渤碣滄溟指頋間長城蜿蜒連沙漠肥遯¶
　　常懐田子春只今駐節亦髙人傳燈屢著神僧蹟¶
　　靈巗秀嶂增精神年來蠟屐真踈嬾晞髪科頭任¶
<pb:KR2k0088_WYG_014-26b>¶
　　蕭散白雲舒巻若招尋遥對無終弄霜管¶
　　青溝贈拙公　　　　　　　　　梁　洪¶
　　此中有開士猿鶴結同心對月石門敞著書花雨¶
　　深翠㣲澹鬚鬢緇土空衣襟無語坐春澗有時携¶
　　素琴相將談勝概不覺發㣲吟更指上盤好詰朝¶
　　雲外尋¶
　　溪亭¶
　　桃花爛漫水潺湲獨坐溪亭心最閒天上春雲晴¶
<pb:KR2k0088_WYG_014-27a>¶
　　萬叠層層望去到盤山¶
　　秋日望盤山　　　　　　　　　莫夣□¶
　　微茫烟樹薊門空翠削芙蓉望不窮螺髻盤迴青¶
　　嶂外黛眉宛轉碧雲中林髙泉響驚秋雨壁絶烟¶
　　生起暮風但得身閒能濟勝道心何必向崆峒¶
　　入山值杏花未謝喜作　　　　　孫才衡¶
　　可怪東風樹能消幾日開竟留花未落似待客遲¶
　　來帶雨浮紅雪臨風點綠苔山林春自好何必曲¶
<pb:KR2k0088_WYG_014-27b>¶
　　江栽¶
　　逰盤山¶
　　一徑入層巔﨑嶇路轉偏馬蹄天上落人影日邉¶
　　懸殘雪消春澗荒松帶夕烟招提何處是隔岫有¶
　　鐘傳¶
　　盤山　　　　　　　　　　　　張　霔¶
　　四正山頭策短笻亂雲危石踏重重地天人籟千¶
　　巗水上下中盤萬樹松古寺琴僧空自老荒臺劍¶
<pb:KR2k0088_WYG_014-28a>¶
　　士有誰逢蕭蕭只恐風雷起飛出深潭五百龍¶
　　寄青溝老人¶
　　我憶青溝老世情久屏絶裹足翠㣲間松雲一簾¶
　　閉流覽西方書巻巻古氷雪慧業望文人每每辱¶
　　髙潔不聞戒律弛反苦禮法設始信寒山詩即是¶
　　真禪悦一别池上蓮三年想芳烈山中自朝暮人¶
　　間變時節述作豈無志心勞日成拙安得負塵笈¶
　　巗窓就區别¶
<pb:KR2k0088_WYG_014-28b>¶
　　題盤山圖寄贈拙菴和尚　　　　龎　塏¶
　　我夣盤山己十年披圖如在萬峰巔何時拄杖尋¶
　　師去再証龎家居士禪¶
　　盤山巗壑冩來真馬老重來住後身他日相逢好¶
　　相識笑余還是牧牛人¶
　　題盤山圖兼寄拙菴大師　　　　何百鈞¶
　　盤山如盤龍祇園當龍背雲生香爐中龍吟亂雲¶
　　内境險人跡稀卓錫拙菴在禪定發深悟辯才了¶
<pb:KR2k0088_WYG_014-29a>¶
　　無礙心由教外傳道與名山配清净余所耽披圖¶
　　恍身逮何當逺從逰超然去闤闠¶
　　盤山和徳松如韻　　　　　　　塞爾赫¶
　　涓涓石髓㵼空青謖謖厓松列翠屏記得中盤西¶
　　北望九華峰勢對孤亭(環翠亭遥對九華峰/王衡緱山集亦及之)¶
　　霞烘亂石帶山村惠逺東林飯菜根三十五年一¶
　　彈指不知巗竹幾生孫¶
　　寒青暖翠五雲中石磴千盤鳥道通一徑香生不¶
<pb:KR2k0088_WYG_014-29b>¶
　　知處古松花落下山風(晚春山僧收松花作餅/甚佳遲則隨風散去)¶
　　砂嶺泉邉行䇿杖宿猿嶺畔擬移家就中佳境渾¶
　　難忘坐倚長松㸔綺霞¶
　　水曹佳句近如何十斛珠璣㵼澗阿老去把吟三¶
　　歎息輸君滿眼賸烟蘿¶
　　辛酉暮春薄㳺盤山　　　　　　徳　齡¶
　　似盖巗雲散薄隂餘春天氣稱幽尋出城纔放㸔¶
　　山眼已作逍遥世外人¶
<pb:KR2k0088_WYG_014-30a>¶
　　踈籬茒屋亂山青處處人家映翠屏回首薊門西¶
　　去路軟紅飛撲短長亭¶
　　隂隂桑柘鳥聲幽渺渺平灘漾綠疇誰傍名山成¶
　　小築枳花門巷嶺西頭¶
　　峡裏柴荆别有村交柯新緑䕃雲根詩人舊識桃¶
　　源客今日來㸔四代孫¶
　　諸天樓閣畫圖中亂石幽泉一徑通知是僧厨燒¶
　　槲葉紅簷烟颺落花風¶
<pb:KR2k0088_WYG_014-30b>¶
　　㕘天松柏影縱横占岫嬌雲放午晴小坐僧窓証¶
　　聞見萬株寒翠木魚聲¶
　　選勝登臨憶昔時盤雲深處徧題詩卅年重倚巗¶
　　前樹猿鳥誰能認髩絲¶
　　雲封藥竈仙人洞月照香臺佛子家羽駕飇輪無¶
　　返轍重來清恨滿烟霞¶
　　移居盤山詩　　　　　　　　　永　寧¶
　　卜宅依山麓從容亦茍完編籬三徑曲鑿牖一天¶
<pb:KR2k0088_WYG_014-31a>¶
　　寛鼓腹煨鴟芋章身製鶡冠舉家清且健隨在可¶
　　盤桓¶
　　山僻招提古人閒話易深鶯花騷客興泉石老僧¶
　　心杯泛東村酒絃調西澗琴相歌復相笑世眼任¶
　　升沉¶
　　田廬(山/名)巗徑好處處建招提飛棟接天險盤松卧¶
　　地竒風雲時變幻水石自紛披居近前峰下開尊¶
　　醉所宜¶
<pb:KR2k0088_WYG_014-31b>¶
　　抱疾停農日捐書小坐時分花刪病葉脩竹得新¶
　　枝徃事多歸夣幽懐盡入詩一樽聊獨酌空谷更¶
　　誰期¶
　　蒼茫羣動息岑寂小樓空逺水猶將月孤雲不近¶
　　風衣霑秋露白窓闔夜燈紅此際酣髙枕清尊幾¶
　　處同¶
　　臨流偶適興石上坐忘歸野㟁花多致山泉魚不¶
　　肥幽栖人事簡髙蹈古情㣲任達無拘束從誰問¶
<pb:KR2k0088_WYG_014-32a>¶
　　是非¶
　　煙蘿籠古寺亂石出人寰家在山隅下僧來樹杪¶
　　間桑麻秋段段鷄犬日閒閒祗説羲皇世於今見¶
　　一班¶
賜㳺盤山恭紀　　　　　　　　　　蔣　溥¶
　　太行鍾淑清連綿壓平谷田盤舊隠地千載留芳¶
　　躅泃水放碣石酈注詳記録形勝推漁陽屹峙鎮¶
　　畿服直欲凌崑閬何須訪嶽瀆年年望¶
<pb:KR2k0088_WYG_014-32b>¶
　翠華㳺豫耀川陸¶
　别院敞蕭疎¶
　法宫森肅穆縹緲裛流雲曈曨映初旭怪石蟠蛟螭¶
　　奔泉駭麋鹿野花處處紅巗蘚層層綠¶
幾暇時澄觀仁智樂具足名山賴傳記¶
特勅校天禄舊乗多舛誤或陋或繁縟摛辭歸雅馴¶
宸章謹三復¶
詔許探幽竒庶不限耳目勝㳺昔企慕¶
<pb:KR2k0088_WYG_014-33a>¶
殊恩今幸沐蠟屐整籃輿問途指林麓春風正潭沲山¶
　　光金碧煜三盤欎相望迥合勢奔逐烟嵐倐變幻¶
　　振衣恣遐曯清磬出伽藍㣲聞栴檀馥小憩亦復¶
　　佳禪房隠花木摩挱古碑碣文字半可讀絶壁挿¶
　　瓊霄藤花風簌簌頓疑窈窕峰飛來古天竺炊烟¶
　　一縷斜巗畔露茒屋周匝樹檎杏㕘差藝葵菽耕¶
　　鑿盡熙皥穿雲引黄犢方知春事深林間鳴布穀¶
　　何處泉聲幽琤琮戛寒玉石路相激盪勢不異飛¶
<pb:KR2k0088_WYG_014-33b>¶
　　瀑盈科地漸寛縠紋澹洄洑從容數㳺儵閒逸愛¶
　　浮鶩坐覺怡我情清澈似可掬丁丁樵斧傳喁于¶
　　㫁還續石磴翠㣲開山腰細如束古松千萬樹盖¶
　　偃空青簇清風天際來湓涌海濤蹙龍鱗何斑斕¶
　　攫拏虬枝秃老根長茯苓往往山僧斸洒然心神¶
　　曠遭逢良自朂頻年扈¶
　屬車¶
宸翰屢諷讀山靈荷寵榮迭開真靣目¶
<pb:KR2k0088_WYG_014-34a>¶
　異數及(㣲臣/)周覽往而復蒐羅重文獻珥筆摛巻軸佛¶
　　　地播嘉名仙山紀清福靈蹟發耆闍真形傳圖籙¶
　　　永言名山藏文彩煥彬郁㑹㸔出器車神凝年穀¶
　　　熟敬紬石室文敢效岡陵祝¶
　賜逰盤山恭紀　　　　　　　　　　錢陳羣¶
　　　扈從¶
橋山歸馬䇿向西指¶
　　行宫規田盤攬勝集衆美春山邀¶
<pb:KR2k0088_WYG_014-34b>¶
　宸賞花栁何旖旎未明即求衣幾務各待理侵曉閲封¶
　　　章批答馳萬里少焉徹尚食¶
　　天房駕騄駬名刹證重來流覽標大㫖¶
　　翠䍐或穿雲回轡未移晷樂山見本性得詩盈剡紙¶
　　　傳宣盥手讀賡和慚鄙俚謂是當卧㳺刻劃想像¶
　　　裏何期¶
　召對間餘論及山水¶
　曰盤當勝處靣目靈鷲似爾生靈鷲鄉爾曷不逰此今¶
<pb:KR2k0088_WYG_014-35a>¶
　　者風日佳暫假庶可以出趨¶
　行幄中用敢白相揆同志五六人聞者各歡喜上馬¶
　　取道西瞥眼驚芳□誰栽仙人杏千樹爛霞綺紅¶
　　者紅於桃白者白於李馬前有鳴泉泉側石齒齒¶
　　俛首上石梯磴折竦岌㠖有寺名天成紺宇巗半¶
　　倚其上小平處石壁堅如壘緣徑陟北岡一歩一¶
　　殊軌或如馴象蹲或如圍棋累或突而欲墜或張¶
　　而如哆蘭若結其間萬松䕶其址登樓仰¶
<pb:KR2k0088_WYG_014-35b>¶
御題海天同一視松濤無根源隨風自起止布席在松¶
　　下茗飲就石几嵌空安禪室如匭亦如雉欲上足¶
　　知疲中輟心仍企笑與山僧言願借住一紀捆書¶
　　一千巻讀竟出還仕題詩留石罅萬松老居士山¶
　　僧為我言去道或倍蓰盤中七十二幽絶略可比¶
　　天留此枯寂化人實所委山厨無一物蔬菜逺城¶
　　市虎狼日磨牙食人如&KR1042;豕日落即闗門厥患庶¶
　　可弭昨聞¶
<pb:KR2k0088_WYG_014-36a>¶
萬乗來曵尾各他徙秋官掌邦禁官在道可履守道而¶
　　廢官茫茫更何恃遭逢¶
堯舜君行與䕫契擬豈學田疇軰槁項飫糠粃再拜謝¶
　　山僧我言實戯耳扶童行彳亍低頭黙自惴須臾¶
　　日將昃一抹暮烟紫雖有他勝處不敢復請矣我¶
　　昔持使節六渡灤河涘屢經盤山下相望尺與咫¶
　　昔也對靣失今也把臂始遇合有定分飲啄惟所¶
　　使要於緣慳時珍重慎一跬援筆記同逰各各詳¶
<pb:KR2k0088_WYG_014-36b>¶
　　姓氏其嵗辰在申其日為上己¶
　　題盤山¶
　行宫門外雙杏五絶句¶
　　此日¶
　宫門倚作衙常時麄服稱山家居人云是百年物老¶
　　樹猶能著萬花¶
　　也許山容近玉除恰過寒食嫩晴初端莊婀娜仙¶
　　人服看徧千林總不如¶
<pb:KR2k0088_WYG_014-37a>¶
　　肯教桃李占春風雨綻霞蒸暈薄紅樹下最宜¶
　天仗馬鵞黄絲勒玉花驄¶
　　一枝夭嬌更盤拏得地天然擁白沙開向中書省¶
　　中客故應題作紫薇花(東偏一枝開特盛閣部/行帳直廬即設其下)¶
　　分付東風莫漫催好花未要盡情開明早别爾當¶
　　歸去散直斜陽立一回¶
賜逰盤山恭紀四十韻　　　　　　　鄒一桂¶
　　環畿抱重峰艮位起&KR1005;嵲幽光儲精竒元氣苞藴¶
<pb:KR2k0088_WYG_014-37b>¶
　　結來逰肅扈從眺望引領切剡藤披欲圖卭竹倚¶
　　未出¶
帝曰汝往哉豈可覿靣失揚鞭入花塢結伴尋仙窟陟¶
　　岡藐三盤下阪輕九折怪石滿林麓棋布而星列¶
　　大者如車舟小者若𤓰瓞懸者如欲墜動者如欲¶
　　活眈目虓虎蹲昻首狂兕突境静色奔駭心曠神¶
　　凛冽馬乏換籃輿松聲亂溪舌山譁人語喑樹黯¶
　　禪燈㓕飛虹架危卵斑蘚生鏽鐵跳珠落襟懐蟄¶
<pb:KR2k0088_WYG_014-38a>¶
　　蠖伸洞穴争流無俗湍鬭枝有竒奪蓬蓬雲盖張¶
　　紺宇撑阢陧跨虚接藤蘿激竅噴滃渤山僧來睢¶
　　旴問言苦詰屈冠者五六人中途已抛撇倒榻息¶
　　吁嘻索飲救枯渇壁詩欽¶
御題篋志嗤可抹愿歸誠妄附田隠亦牽説盤澗自成¶
　　薖盤阿自羅刹盤石自磊砢盤松秀孤孑盤空且¶
　　盤固盤繞亦盤欝以此得盤名穿鑿正不必我來¶
　　此盤桓為盤冩凹凸就泉作硯池燒松為朽筆盤¶
<pb:KR2k0088_WYG_014-38b>¶
　　意會心胸盤皴非倉卒天成萬松圍甘澗東西别¶
　　少林蔚中盤鈎勒遍殘碣梵宫七十二過訪僅什¶
　　一雲罩天門開遥望絶頂末目貪足力疲山黝日¶
　　光沒訝茲鞭血羣深恐履尾咥晚風乾汗水佳境¶
　　且回轍留待他年登靈奥忌盡抉長歌記勝逰¶
恩貺己忝竊¶
　　登盤山　　　　　　　　　　　沈德潛¶
　　漁陽重鎮削芙蓉紫盖攀躋第一峰亂石雲中蹲¶
<pb:KR2k0088_WYG_014-39a>¶
　　虎豹寒泉松頂走蛟龍㣲茫海氣環無外層叠邉¶
　　城繞幾重身在栖猿㝡髙處擬將白日挂孤笻¶
　　天窮漠北欝崔嵬佛海龍池獨往來纔上半山無¶
　　鳥雀早知下界起雲雷隠居為指田盤谷舞劍還¶
　　尋李靖臺到此并忘身世感茫茫大地總浮埃¶
　　逰盤山自天成登萬松寺邀陳紫山張鏡壑同作¶
　　　　　　　　　　　　　　　　裘曰脩¶
　　十年騎馬京華客對靣西山曾未識田疇先生舊¶
<pb:KR2k0088_WYG_014-39b>¶
　　隠場夣魂往往徒相憶快哉茲來夙願酬一笑欣¶
　　然動顔色紅塵漸逺山漸深聨轡翩翻理行䇿髙¶
　　處全遮佛子宫隘時幾絶逰人跡寺前劒石撐孤¶
　　青寺後琴泉漾寒碧峰迴徑曲幽復幽衆籟空空¶
　　鐘磬寂忽然天風海濤相御行長松萬竅同一鳴¶
　　颼颼謖謖不暫停老龍天半聞吼聲驟雨乍掩春¶
　　晝晴激揚震盪立欲傾何必鼓枻尋連成到此已¶
　　足移我情掉頭便謝青㝠去歴險捫竒行且住萬¶
<pb:KR2k0088_WYG_014-40a>¶
　　幕沉沉隔暮烟依㣲不辨來時路此逰鄭重非等¶
　　閒放朝特荷¶
君恩寛平生寂寞苦愛山誰識坐致輪蹏間百年一瞬¶
　　竟焉是但當歡樂無憂煎下有清泠百尺之深淵¶
　　上有蔚藍萬里之髙天縱目直過飛鳥前白雲千¶
　　頃何茫然爽如鷹脱鞲上紲曠如馬出泥中韀人¶
　　生固取適意耳以我自視寧非仙明晨隨¶
　輦驅車發重來亦是經年别石上題詩誌不磨丁夘¶
<pb:KR2k0088_WYG_014-40b>¶
　　之年仲春月¶
賜逰盤山恭紀　　　　　　　　　　董邦達¶
　　田盤山色天下秀¶
真人樓觀開雲岫每從朝退望翠㣲飛來復見此靈鷲¶
　　平生結習耽林泉况得竒觀邇¶
　文囿披圖覽勝久神往結願何時始得副丙寅九月¶
　　秋景佳承¶
㫖遂得凌髙崕霜林㸃染紛繡繪千巗叠玉層雲排穿¶
<pb:KR2k0088_WYG_014-41a>¶
　　雲漸入最深處似登閬苑升瑶階躊躇滿志歸自¶
　　慶¶
君恩曠蕩真靡涯數年以來勞夣想時對三盤憶蕭爽¶
　　花外烟霞鎮巻舒松間風月森虚敞神馳益覺登¶
　　眺美躬歴曾諳名勝廣從教吟望心徘徊祗瞻彩¶
　　翠依¶
　仙仗今春正值三月時花磚日永趨¶
　彤墀¶
<pb:KR2k0088_WYG_014-41b>¶
天語傳宣勅授簡山經輯綴探幽竒舊志一編未醇備¶
　　比邱蠡測還傳疑今茲蒐羅務詳慎廣擇博訪宏¶
　　辭摛有¶
詔更許蠟㳺屐洞天真景恣尋索驚逢異數出螭坳喜¶
　　隨仙侣過鸞掖四靣蓮葩拔地攢千章松樹㕘天¶
　　劃蒼玉劈殘巨靈斧黄金布滿能仁宅盤泉伏地¶
　　琴筝幽白石齒齒噴清流洒然似映氷壺立頓疑¶
　　萬壑澄髙秋是時山花將吐萼瓊枝敷暢環丹邱¶
<pb:KR2k0088_WYG_014-42a>¶
　　　金碧照耀人天界神秀一一歸雙眸五岳真形圖¶
　　　未易况是壺天清景閟親切應須得縱觀仙逰更¶
　　　沐¶
　君王賜雲霏松棟瀑聲喧日麗芝房峰影邃經營粉本¶
　　　備規模粗識¶
　堯禹恭儉意茲山造化精英鍾烟嵐岞崿青芙蓉¶
聖祖宸翰耀珠璧我¶
　皇御製鏘笙鏞髙逸己垂田盤跡古德直開臨濟宗二¶
<pb:KR2k0088_WYG_014-42b>¶
　　　酉可三三神四崑崘縣圃相追從(㣲臣/)此日懐油¶
　　　素記取清華得殊遇豪吟欲繼龍池篇縷述思摹¶
　　　上林賦蔚藍瑶碧撲襟袖氤氲不辨天上路相期¶
　　　搜討紬秘文石渠天禄附傳注茲逰三度¶
　恩屢邀春光秋色均逍遥致身福地良不偶典籍特重¶
　　　同文朝巗穴幽人慕貞吉¶
　帝庸作歌隠可招願將崆峒訪道志譜入金簡期松喬¶
　　　盤山道上　　　　　　　　　　薩哈岱¶
<pb:KR2k0088_WYG_014-43a>¶
　　遼廓風烟古薊州盤中清景近深秋低坡蔓草眠¶
　　黄犢逺渚平沙下白鷗日轉千峰開鳥道雲横雙¶
　　墖見僧樓等閒恐被山靈笑馬上題詩紀勝逰¶
　　秋日扈從盤山天成寺因憶昔逰¶
　　不到田盤二十年又隨¶
清蹕一攀緣雲含蒼翠山髙下霜絢丹黄樹㫁連雙墖¶
　　影懸峰外寺萬松響雜澗中泉天成舊是題詩處¶
　　指點烟霞滿目前¶
<pb:KR2k0088_WYG_014-43b>¶
　　讀徳松如盤山倡和詩追次原韻　沈青崕¶
　　聞道天成寺最幽山藏曲室少平疇衛公遺蹟千¶
　　秋壮劃破罡風到上頭¶
　　烟霞層叠薊門村特為聽泉憩樹根行過青溝登¶
　　舍利巒頭俯瞰見諸孫¶
　　磴危泉怒亂雲横鉢内龍歸法雨晴夜宿上方諸¶
　　品静倚牀猶聴逺鐘聲¶
　　超登雲海望天涯甘澗東西好住家挂月峰前迴¶
<pb:KR2k0088_WYG_014-44a>¶
　　客屨補衣剪得赤城霞¶
　　登盤山　　　　　　　　　　　符　曾¶
　　石壁挿天起三盤踏翠登中藏隠士宅蘿徑挂脩¶
　　藤暮與歸雲宿朝㸔曉日升居人不識我喚作入¶
　　山僧¶
　　攬勝集遥秀紛然滿眼來春風下殘照松壑散清¶
　　哀山湧翠螺旋石分青峽開思將衣上垢一濯澗¶
　　邉回¶
<pb:KR2k0088_WYG_014-44b>¶
　　明月清無際言尋石徑㣲濕分松葉露凉滴水田¶
　　衣懸瀑垂如練崩崕勢欲飛陽阿如可即余髪殆¶
　　將晞¶
　　行到萬松境恰當亭午時上盤浩雲海下界净琉¶
　　璃潭影窺天小經聲度壑遲由來清絶景塵外幾¶
　　人知¶
　　宿東竺菴曉起山門看雪　　　　陳　臯¶
　　海水夜剪馮夷宫八萬四千驅天龍我佛要施鉢¶
<pb:KR2k0088_WYG_014-45a>¶
　　花滿冷飛戱白迷璇穹朝來披裘出門立天地溟¶
　　濛糊一色亂擲空中皛不分小者如拳大如笠四¶
　　山不見青蓮趺春意散入枯林枯我疑昨來塵境¶
　　改不然翻身跳入仙人壺耳邉有響不知處澗底¶
　　幽泉作人語為語諸公莫浪猜此段竒觀殆留與¶
　　須臾日耀扶桑隈一鳥不飛天鏡開素華倒射銀¶
　　漢白上下直接千樓臺舉頭舞掌屢叫絶大聲欲¶
　　讋山靈回今年偶趁逰山轍不意看山兼看雪看¶
<pb:KR2k0088_WYG_014-45b>¶
　　山雪裏山更佳滿目清機杳難説我生與山頗為¶
　　緣青鞿布襪無時閒天公恐我太寂寞故教神力¶
　　鋪綴乎其間一覽己覺凡艶陋道人休約紅杏然¶
　　自蓮花池捨車步至天成寺¶
　　捨車理簦屫石路盤谽谺朝暾在溪門㫁崕露削¶
　　𤓰氷底啼幽瀨宛轉行修蛇兩山環肘腋徑轉開¶
　　衙衙翠屏駕香界萬萼青蓮花平生泉石心於此¶
　　興更賖禮足向白佛幡影揚寶珈¶
<pb:KR2k0088_WYG_014-46a>¶
　　晚自歡喜嶺取道西峰樵徑而下¶
　　松風吼潮音澹日西嶺帖山僧導我行取徑何㠎¶
　　嶫側身穿石門荒榛齧衣衱崩崕鬼靣皴暗雨莓¶
　　苔浹下臨勢不留有似氷帶屧查子濟勝强騰身¶
　　自誇㨗同人怖無言予亦屢回怯稍見祇樹林禪¶
　　燈出香葉仰靣千仞巔翠色與天接不加一枝藤¶
　　雙足何由躡¶
　　自上方寺踏雪至少林寺觀多寶墖¶
<pb:KR2k0088_WYG_014-46b>¶
　　　　　　　　　　　　　　　　朱　岷¶
　　山腰積雪白層層掃徑偏憐擁帚僧指點少林雲¶
　　外寺尚留餘興踏春氷¶
　　宿東竺菴曉起山門看雪　　　　查為仁¶
　　晨鐘警夣破殘燈耿菽粒斂息趺匡牀靈籟延虚¶
　　入初驚蟹爬沙旋訝蠶食葉振衣先衆起迺知雪¶
　　霰集近山銀闕封逺山璚臺立大哉造化功寒光¶
　　萬里吸我欲扳松行松松玉龍蟄語客且収笻地¶
<pb:KR2k0088_WYG_014-47a>¶
　　爐傾米汁¶
　　望盤山　　　　　　　　　　　戈　濤¶
　　長嘯出都門翹首望盤崿逺景明村墟浮雲澹寥¶
　　廓褰裳渉通津春水半欲涸是時㣲雨零夾㟁桃¶
　　花落烟郊入馬蹄平沙净如削岡巒稍蔽虧雲樹¶
　　互旁礴竒峰决眥來蒼烟滿林樾耳目頓靈異心¶
　　神坐超忽停鞭倚夕陽迴首想城闕日入争餘光¶
　　往來猶奔蹶咫尺𬗟靈區忍向塵埃沒山僧早閉¶
<pb:KR2k0088_WYG_014-47b>¶
　　門寂寥晚鐘歇¶
　　自玉石莊達天成寺五首¶
　　歩歩泉聲急層層石色分入天無寸土横路有孤¶
　　雲野䑕時驚客林猿各覔羣鬰然深處望嵐氣曉¶
　　氤氲¶
　　稍緣一徑仄漸逼萬峰齊曲折藏幽處人家過澗¶
　　西數驚石欲堕回訝路全迷幾日桃含蕋殘紅流¶
　　滿溪¶
<pb:KR2k0088_WYG_014-48a>¶
　　餘寒猶中客知是入山深躑躅花迎路栗留聲出¶
　　林偶隨漁者去或負釣竿吟小坐蓮池北蕭然净¶
　　我心(蓮花池在/天成寺南)¶
　　雲壑都迴轉峰巒互帶纓於山為曲室有寺號天¶
　　成絶壁¶
宸章迴髙峰佛塔聲老僧諳舊跡指點澗泉名¶
　　樹影沉沉合山光簇簇濃蒼烟來絶壑落日在髙¶
　　峰晚飯抄雲子香泉芼鹿茸(菜/名)耽吟殊不寐卧聽¶
<pb:KR2k0088_WYG_014-48b>¶
　　上方鐘¶
　　由石門歴萬松寺至盤谷禪院¶
　　疾行取山勢緩歩覔山趣琤琮辨風泉窈窕測烟¶
　　霧石門割竒秀怪石森相聚蒼骨間青脂一一狀¶
　　刻露人言始皇帝長驅競海渡憤不受鞭箠逋逃¶
　　散此處虯松萬萬株長根黏石固下鋭而上豐斯¶
　　語信不誤林端杳鐘磬花宫恣㳺寓突兀壓頽峰¶
　　穹碑最髙踞云是舞劔臺英雄於茲駐至今風壑¶
<pb:KR2k0088_WYG_014-49a>¶
　　松時作蛟龍怒翻然更東下披榛尋㣲路磴石相¶
　　陵臨塘坳幾回互山光變更竒夕陽亂烟樹野獸¶
　　紛鳴嘷鳶禽各歸騖前林覷深黒寸心多恐怖盤¶
　　谷方丈地踟蹰一迴歩¶
　　逰盤山　　　　　　　　　　　張　模¶
　　投晚山前宿凌晨上翠㣲花香時入袖雲氣自沾¶
　　衣緑樹千重合清泉一道飛采來薇蕨美曉露未¶
　　全晞¶
<pb:KR2k0088_WYG_014-49b>¶
　　為愛山光净招携愜素心留詩題石壁把酒坐花¶
　　隂野鳥能窺客林風乍滌襟未能長住此翻悔俗¶
　　情深¶
　　山居詩　　　　　　　　　　(釋/)徳　清¶
　　獨坐長松下悠然太古心髙山流水意誰復是知¶
　　音¶
　　松下數椽茒屋眼前四靣青山日月升沉不住白¶
　　雲來去常閒¶
<pb:KR2k0088_WYG_014-50a>¶
　　静夜鐘聲不住石牀夢想俱空開眼不知何處但¶
　　聴滿耳松風¶
　　春深雨過落花飛冉冉天香上衲衣一片閒心無¶
　　處著峰頭倚仗㸔雲歸¶
　　青山不動自如如朝暮雲霞任巻舒縱有紅塵深¶
　　萬丈曾無一點到茒廬¶
　　依巗結構草為菴乍可容身止一龕但得心源歸¶
　　湛寂任從世事付癡憨三竿日上還髙卧丈室雲¶
<pb:KR2k0088_WYG_014-50b>¶
　　封不放㕘佛祖直教踪跡㫁何須前後列三三¶
　　盤山　　　　　　　　　　　　行　乾¶
　　形無定向勢如龍古樹扶踈嘯晚風靣靣烟霞浮¶
　　幻景層層蒼翠露真空寶圖卓立千峰上金刹横¶
　　開萬壑中舉世丹青描不得白雲常繞梵王宫¶
　　山居詩¶
　　&KR1088;空一片山玲瓏無背靣巗下有龍吟可聞不可¶
　　見¶
<pb:KR2k0088_WYG_014-51a>¶
　　春深崕際草萋萋牧豎擕籃過澗西試問於今何¶
　　處去白蓮池畔采青藜¶
　　夏日雨後望盤山寄青溝和尚　　智　暹¶
　　炎炎盛夏當初伏汗下如漿髪如沐驟雨驚雷何¶
　　自來倒甕翻盆經信宿曉起潞河忽放晴燕山薊¶
　　嶺來心目飛翠浮青指頋間卻憶師凡住盤谷幽¶
　　人永矢自弗諼卧枕松根一坦腹慚愧而今老大¶
　　身濫厠法門空鹿鹿他時决計賦歸來料得茒庵¶
<pb:KR2k0088_WYG_014-51b>¶
　　不須卜¶
　　盤山　　　　　　　　　　　　超　見¶
　　盤山怪石攢聳出碧雲端磵氣侵人冷松聲徹斗¶
　　寒¶
　　盤山漫興　　　　　　　　　　超　正¶
　　大象本無形名山突兀起虯松堪盤桓古洞可棲¶
　　止師昔此談禪余今斯論理言前顯正因句裏明¶
　　宗㫖五峰鉢囊間八石衫袖裏於斯悟靈機是得¶
<pb:KR2k0088_WYG_014-52a>¶
　　真如髓¶
　　盤山即目　　　　　　　　　　智　韜¶
　　曉日空林似晚霞晴光遥映住山家一聲清磬雲¶
　　邉出幽鳥時銜樹裏花¶
　　四正山居詩　　　　　　　　　超　常¶
　　耳觀多清净流泉響若琴鍾期歸去後無復問知¶
　　音¶
　　一灣流水碧滿地落花紅不道春歸去惟言昨夜¶
<pb:KR2k0088_WYG_014-52b>¶
　　風¶
　　逰盤山　　　　　　　　　　　超　然¶
　　勝概畿東第一峰烟雲影裏碧重重烏藤不怕蒼¶
　　苔滑數遍厓巒萬樹松¶
　　登盤山　　　　　　　　　　　智　楷¶
　　多年懐此山今日到山間豈獨山幽静更忻僧意¶
　　閒是非人不至松石戸常闗登陟無仙骨雲巔未¶
　　易攀¶
<pb:KR2k0088_WYG_014-53a>¶
　　盤山　　　　　　　　　　　　元　玉¶
　　聞得盤山數十年孤笻今日到山巔松崕四處濤¶
　　聲發疑是匡廬瀑布泉¶
　　盤山雜詩　　　　　　　　　　智　朴¶
　　盤峰勢䃳&KR3847;似帶癡頑意於中具大觀存神别有¶
　　致雲霞時吐納中虚外特奰掩勝潛幽竒處處恣¶
　　逰戱洞壑屈曲深萬松藹蒼翠四圍鐘鼓聲饒多¶
　　苾蒭寄山川祕英華草木生文字惟我信宿緣住¶
<pb:KR2k0088_WYG_014-53b>¶
　　年十有四招隠寂無人虚存招隠志¶
　　盤龍作住宅茹養寄吟哦豆苖充午供既飽資天¶
　　和彼茁者黄精春深遍陂陀采之必以時食之不¶
　　厭多夫豈取遐夀抑以療飢疴時乎忘逺近曳杖¶
　　躡嵯峨山泉清瀾漪山樹老婆娑居停無回互禮¶
　　法不我苛洵非人間世韶光一刹那¶
　　石古雲根竒崕懸樵徑仄老僧不耐閒放眼㸔秋¶
　　色¶
<pb:KR2k0088_WYG_014-54a>¶
　　遥峰一望迥難齊烟靄空濛落照西二月春風無¶
　　事事山前山後聽黄鸝¶
　　上方寺東有前人詩鐫絶壁上字半湮沒洗苔讀¶
　　　之得君昔有言歸李愿之句有作寄朱竹垞檢¶
　　　討¶
　　君昔有言歸李愿我今無語憶田疇為尋二妙閒¶
　　踪跡遍踏巗巒未肯休¶
　　同洪昉思逰衛公菴至天成寺作¶
<pb:KR2k0088_WYG_014-54b>¶
　　幽谷迥禪房跏趺忘嵗月門徑恒蕭條春深草亂¶
　　發勝㳺久不萌髙興今勃勃出門失後先蹂踐松¶
　　鍼滑過山復過山險隘遭顛蹶下上歴招提丹雘¶
　　耀林樾老僧注意殷留客飯薇蕨日午向天成逢¶
　　隂樹底歇快哉到寺門胸臆自超越¶
　　過净土菴¶
　　細路荒寒照眼迷山花滿院見幽棲老僧對客無¶
　　言説笑指南軒作畫題¶
<pb:KR2k0088_WYG_014-55a>¶
　　題盤山圖三首¶
　　點出三盤最上盤浮圖髙挿碧雲端想知夜半鐘¶
　　聲發應有神燈繞佛壇¶
　　千峰萬壑冷森森飛翠浮青入望深七十二庵人¶
　　不見黒龍潭底老龍吟¶
　　千株萬株青松樹十里五里紅杏花㸔到田疇舊¶
　　隠處梵宫影亂夕陽衺¶
　　龍文雷王埜鶴逰盤山訖卻返津門作此送之¶
<pb:KR2k0088_WYG_014-55b>¶
　　山水有情人始獲山水妙領攬㫖趣深不假目力¶
　　照君契山水情塵鞅俱抛掉來此汗漫逰芒鞵易¶
　　輿轎刻畫山之神似與山靈約山水嘿無言我作¶
　　山水調送君返津門崕壑發光耀歸示社中人啞¶
　　然同一笑¶
　　入盤山　　　　　　　　　　　德　意¶
　　真見盤山勝巍然壯薊門竒峰齊日靣怪樹挿雲¶
　　根未過中盤寺先經亂石村臨流貪濯足不覺已¶
<pb:KR2k0088_WYG_014-56a>¶
　　黄昏¶
　　山中口占¶
　　路險疑天近峰髙覺日低金臺望不極猶在潞河¶
　　西¶
　　盤山¶
　　再過雲中寺悠然興更濃崚嶒千仞墖蓊翳萬株¶
　　松上下分三澗髙低列五峰澄潭人不到决定有¶
　　神龍¶
<pb:KR2k0088_WYG_014-56b>¶
　　冬日陪楊雨田登盤山絶頂¶
　　青山不我慳因得山中住住山來故人登陟饒幽¶
　　趣趣幽次第㸔冷萃如烟霧忽爾朔風來巗壑松¶
　　濤怒擬同萬馬奔令人生恐佈攀陟歴層崕石滑¶
　　蹜其歩紺宇嵌絶巔孤墖雲中露舒徐到寺門主¶
　　僧欣再晤登塔禮佛牙舍利金城固山水有竒觀¶
　　領畧在所遇不是箇中人幾多成虚度¶
　　山居¶
<pb:KR2k0088_WYG_014-57a>¶
　　小窓開向緑隂中夣覺翛然絶異同到此不知山¶
　　色好人間無處買松風¶
　　山中口占¶
　　山秀石多怪林深路轉竒三盤無限意幽絶少人¶
　　知¶
　　山中¶
　　依松結個小茒亭四靣青山列畫屏最是道人消¶
　　遣處一爐柏子一甬經¶
<pb:KR2k0088_WYG_014-57b>¶
　　同洪昉思遍歴盤山之勝　　　　德　風¶
　　先生自悔入山遲正是春光向暮時策杖尋芳紅¶
　　爛漫捫蘿踏翠緑㕘差厓邉雲氣晴偏好樹裏鐘¶
　　聲晚更宜此日相擕同眺望幽懐猶約後來期¶
　　逰盤山呈拙庵和尚　　　　　　常　鑑¶
　　四正磅礴京之東嶔巗邃峪開洪濛五峰八石嵌¶
　　雲表異狀竒形信鬼工聞昔田疇肥遯此此山得¶
　　名良有以人聞寶積住其中龍象奔馳非偶爾迄¶
<pb:KR2k0088_WYG_014-58a>¶
　　　今列刹如星分齋魚粥鼓驚相聞浮圖直矗層霄¶
　　　上神燈静夜出松雲中有幽人忘寵辱二十年來¶
　　　逺塵俗道行孤清感¶
至尊青溝片席流芳躅我來瓢笠偶經行怪石蒼松倍有¶
　　　情何當卜得三椽地嘯月吟風了此生¶
　　　盤山　　　　　　　　　　　　德　靖¶
　　　翠叠烟巒望去幽化人宫闕在峰頭丹青妙筆難¶
　　　為冩只許凌空道者逰¶
<pb:KR2k0088_WYG_014-58b>¶
　　　盤中¶
　　　清閒一味譲僧家除却焚香便煮茶物外幽情山¶
　　　内境四圍繞處是烟霞¶
　　　青溝對月憶草堂諸友　　　　(道/)王　聰¶
　　　好是青溝月能開衆壑烟晴輝照素壁冷露濕氷¶
　　　絃鳥宿三盤樹鴻歸萬里天春山雖有句誰寄草¶
　　　堂前¶
　　　贈盤山道者　　　　　　　　　無名氏¶
<pb:KR2k0088_WYG_014-59a>¶
　　鬚髪蒼然氣若霞朝朝吟咏是生涯閒來趿石長¶
　　松下獨對山前萬樹花¶
　　帝京之東盤山之中十里五里千峰萬峰青松紅¶
　　杏與此一翁更誰管領竟日春風¶
　¶
　¶
　¶
　¶
<pb:KR2k0088_WYG_014-59b>¶
　¶
　¶
　¶
　¶
　¶
　¶
　¶
欽定盤山志巻十四¶
