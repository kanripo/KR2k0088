# -*- mode: mandoku-view; -*-
#+TITLE: 欽定盤山志
#+DATE: 2015-08-24 22:44:59.512087
#+PROPERTY: ID KR2k0088
#+PROPERTY: BASEEDITION WYG    
#+PROPERTY: JUAN 卷十三
<pb:KR2k0088_WYG_013-1a>¶
欽定四庫全書¶
欽定盤山志巻十三¶
　藝文四¶
　　詩¶
　　於北平作　　　　　　　　　(唐/)太　宗¶
翠野駐戎軒盧龍轉征斾遥山麗如綺長流縈似帶海¶
氣百重樓巗松千丈葢(一作三/尺大)兹焉可游賞何必襄城¶
外¶
<pb:KR2k0088_WYG_013-1b>¶
　　擬古詩　　　　　　　　　(晉/)陶　潛¶
辭家夙嚴駕當徃志(一作/至)無終問君今何行非商復非¶
戎聞有田子春(一作/泰)節義為士雄斯人久巳死鄉里習¶
其風生有髙士名既没傳無窮不學狂馳子直在百年¶
中¶
　　同吕貟外酬田著作幕門軍西宿盤山秋夜作¶
　　　　　　　　　　　　　　　(唐/)髙　適¶
磧路天巳秋邊城夜應永遥傳戎旅作已報闗山冷上¶
<pb:KR2k0088_WYG_013-2a>¶
將頓盤阪諸軍徧泉井綢繆閫外書慷慨幕中請能使¶
勲業髙動令氛霧屏逺途能自致短步終難騁羽翮時¶
一看窮愁始三省人生感然諾何啻若形影白髪知苦¶
心陽春見佳境星河連塞絡刁斗兼山靜憶君霜露時¶
使我空引領¶
　　答平禪師　　　　　　　　　(宋/)張商英¶
吐舌耳聾君已曉搥胸祗得哭蒼天盤山㑹裏翻觔斗¶
到此方知普化顛¶
<pb:KR2k0088_WYG_013-2b>¶
　　盤山招隠詩　　　　　　　　(金/)劉　迎¶
谿山不難買所費千金儲不如數峰雲朝昏對吾廬交¶
游豈無人轉盼傷離居不如吾兄弟相應如笙竽左侯¶
薊名族温温器璠璵身雖市朝寄心與功名疎伯也亦¶
可人文華炳於菟風神聳魁偉襟韻含冲虚平生一片¶
心緣塵不闗渠相期有幽事嵗晚山林俱綵服照黄冠¶
歡呼奉親輿大婦侍巾帨中婦供庖厨諸孫戯膝前翩¶
然鳯將雛朝采南澗芹暮漉西溪魚煙霞入杖屨風月¶
<pb:KR2k0088_WYG_013-3a>¶
來窗疏觀竹上巢雲禮佛登香爐紅龍雪浪涌白墖蒼¶
煙孤氷絃寫天籟茶甌泛雲腴快哉天下樂俯仰餘何¶
須正恐左太冲招隠昔所無¶
　　盤山招隠圖　　　　　　　　　閻長言¶
畫出中盤望隠歸鳴珂朝馬尚遲遲賦詩未敢輕相誚¶
卻恐吾山也勒移¶
　　盤居李氏　　　　　　　　　(元/)馬祖常¶
京塵敝盡洛生貂髙隠盤居獨寂寥李愿固充唐士貴¶
<pb:KR2k0088_WYG_013-3b>¶
黄公還受漢家招山中白石飢來煮爐裏丹砂靜後燒¶
夜讀五經同異處更嫌秋樹響風飇¶
　　游盤山寺　　　　　　　　　(明/)薛　瑄¶
秋髙游古寺俯仰興悠悠塵土禪燈暗龍蛇畫壁幽草¶
深埋古砌天濶蔽層丘欲問無生滅寒泉晝夜流¶
　　登盤山　　　　　　　　　　　儲　瓘¶
遠望遥岑散馬羣亂泉激石響穿雲萬山髙向層霄挿¶
一水衺從兩寺分啄朩鳥飛平地見飯僧人語半空聞¶
<pb:KR2k0088_WYG_013-4a>¶
紫茰黄菊兼紅葉爛醉西風對落曛¶
　　山居詩　　　　　　　　　　　唐順之¶
搶榆徙海鵬鳩笑續短截長鳬鶴悲山翁未解嵇生癖¶
垢面蓬頭也自宜¶
　　九日戚都督招集盤山寺　　　　劉應節¶
祇林樓閣倚嵯峨風雨重陽載酒過絶塞山盤滄海盡¶
九天秋入太行多出車今見周方叔題柱從聞漢伏波¶
忽報羽書思猛士凭髙同和大風歌¶
<pb:KR2k0088_WYG_013-4b>¶
　　登盤山絶頂　　　　　　　　　戚繼光¶
霜角一聲草木哀雲頭對起石門開朔風邊酒不成醉¶
落葉歸鴉無數來但使雕戈銷殺氣不妨白髪老邊才¶
勒名峰上吾誰與故李將軍舞劍臺¶
　　漁陽道中望盤山因寄于户部覺甫¶
　　　　　　　　　　　　　　　　盧　雍¶
十年見説盤山勝馬上今看紫翠重乗興便須凌絶頂¶
題名還擬記行蹤雲間可辨層層路風過時聞隠隠鐘¶
<pb:KR2k0088_WYG_013-5a>¶
東道相逢誰是主松間擕酒待司農¶
　　偕覺甫登中盤¶
有約尋山作勝游路回虚谷轉深幽塵纓聊向清泉濯¶
詩句還從峭壁留隔崦疎鐘初落日懸厓老樹幾經秋¶
煙霞肯許移家住願疏君王乞早休¶
　　又次楊秉節韻¶
林迴路轉失西東峰秀遙看面面同薄暮殘鐘催海月¶
中宵清梵雜松風顛巗攀陟窮人力怪石安排屬畫工¶
<pb:KR2k0088_WYG_013-5b>¶
望望蓬萊渾不逺仙家時有鶴書通¶
　　夜宿中峰次趙叔鳴壁間韻¶
山房夜宿起徐徐物外身心巳泊如竹榻偶陪禪客語¶
石圅還覔異人書雲林虚寂塵凡逺野服逍遙禮法疎¶
莫訝登臨當嵗晚東風正是發生初¶
　　次儲柴墟壁間韻¶
亂石離離虎豹羣峰頭不雨亦生雲百千萬折路猶險¶
上下中盤界自分歴陟豈辭窮日力竒觀真過徃時聞¶
<pb:KR2k0088_WYG_013-6a>¶
何當雪月看佳色尤勝朝霞與夕曛¶
　　又次覺甫韻¶
山前雞犬自成村山頂禪房不閉門游客欲隨僧共隠¶
古松應與石常存行逢峻嶺還停騎坐看清流自洗樽¶
煩惱欲除除未得塵中醉夢日昏昏¶
　　何燕泉太僕嘗登是山僅及中盤而止因次柴墟¶
　　　韻奉寄(鳳翅石龍巗/俱在上盤)¶
何郎游興止中峰絶頂何緣一寄蹤短句多應被山惱¶
<pb:KR2k0088_WYG_013-6b>¶
長林光巳著雲封未看竒石如翔鳳豈識孤巗有卧龍¶
他日可能追勝賞還須補屐逺相從¶
　　中盤東麓有石壁竒峭上刻紅龍池水四時不涸¶
　　　脩篁古木掩映其間¶
行過中盤再計程紅龍池水四時清疎篁自傍幽巗出¶
古樹偏當絶澗横老衲休糧如有病好山與世本無情¶
輿臺莫喝松間道險語先教鬼魅驚¶
　　坐藏經閣遺址望絶頂邈不可即¶
<pb:KR2k0088_WYG_013-7a>¶
未從仙客借飇車絶頂遥看路轉賖廢閣有基荒草莽¶
斷碑無字委塵沙也知此地堪逃世猶悔當年不出家¶
見説開山僧悟道白猨時獻洞前花¶
　　偶於敗葉間搜得斷碑四片剔蘚合而讀之有元¶
　　　人棲雲王楨題上方蘭若詩因次其韻¶
石路轉復轉雲林深更深前峰團紫葢上刹布黄金苔¶
蝕殘碑字風傳清磬音悠然坐終日銷盡利名心¶
　　下山口占¶
<pb:KR2k0088_WYG_013-7b>¶
登臨力巳倦下嶺復盤迴好景看不足幽期許再來搜¶
竒得古刻擇勝了餘盃欲去還留戀斜陽故故催¶
　　和盧師邵望盤山　　　　　　　王　玹¶
行臺胸次饒丘壑暇日尋幽不厭重煙樹每勞瞻望眼¶
雲山多記去來蹤情髙孤嶺清秋月興逐叢林暮夜鐘¶
問俗偶來成逺眺題詩到處寓憂農¶
　　同于覺甫游盤山上方寺夜坐¶
聯鑣不愧謝安游雲淡林巒景色幽飛鳥一聲山寺靜¶
<pb:KR2k0088_WYG_013-8a>¶
傍崕千樹曉雲留松花繞澗僧供茗竹葉盈壺客醉秋¶
佳景幾人能共賞西風塵事總休休¶
　　又¶
有客促命駕乗興入山游野鶴迎人舞寒泉繞寺流老¶
松蟠怪石落葉走空溝愛此忘歸去斜陽不暫留¶
　　同楊秉節游上方寺　　　　　　于達真¶
石磴巉巗恣逺游上方樓閣迥清幽雲山不逐髙僧没¶
殿宇還為豪客留小徑黄花驚晚節深林紅葉動髙秋¶
<pb:KR2k0088_WYG_013-8b>¶
空堂坐共無生話悟卻塵緣萬事休¶
坐看青煙上碧林空山氣候曉陰森哀猿夜聴禪僧偈¶
好鳥時同游客吟惜景捫蘿登逺岫尋詩倚杖望遙岑¶
諸峰尚有登臨處倦倚寒厓力不任¶
　　同盧侍御游盤山¶
小徑何堪引使車漁陽城外路非賖登餘峻嶺迷深谷¶
落盡寒泉見淺沙寺近雲霄惟鳥道峰含煙火即仙家¶
眀春凖作重游計擬上寒厓覔早花¶
<pb:KR2k0088_WYG_013-9a>¶
縱馬看山不計程殘冬煙火望來清泉聲落澗鳴還咽¶
石磴攀雲縱復横白鶴階前如有約蒼松厓畔似含情¶
追隨杖履題新句淺俗能勞過客驚¶
輕輿小隊度荒村來扣禪僧月下門老樹槎&KR1166;枝巳盡¶
殘碑剝落字猶存閒瞻素壁多留句共笑烏臺一倒樽¶
欲徧諸峰最髙頂不堪斜日易黄昏¶
　　奉和楊廉峰侍御暮春薊門校士畢同劉大夫子¶
　　　兵憲讌集中盤寺¶
<pb:KR2k0088_WYG_013-9b>¶
蛇盤山勢與天通虎踞幽燕今古雄不斷浮雲來薊北¶
相邀春月上灤東清池波動桃花水細路風嘶御史驄¶
自昔漁陽兵馬地幾多休暇坐論空¶
　　答謝茂秦游盤山　　　　　　　李攀龍¶
愛爾躋攀處竒蹤滿報章山盤元氣出寺抱翠微藏拂¶
石搖天影披花帶雨香千峰回白首萬壑步青霜鼓角¶
闗榆墮旌旂塞草長陰風來大漠秋日下漁陽海色秦¶
城外邊聲漢苑旁欲因臨望代遂得紀金湯¶
<pb:KR2k0088_WYG_013-10a>¶
　　登盤山　　　　　　　　　　　王世貞¶
禪主空祠恒嶽回誰憐盤嶺抱燕臺層巒不盡青天去¶
亂瀑爭雄大壑來共指丹梯安薜荔還扶蠟屐破莓苔¶
銀河只在微茫裏欲取寒杓作酒杯¶
　　登盤山絶頂謁黄龍祠　　　　　謝　榛¶
薊北來游第一山上連七十二禪闗人行巨壑泉聲裏¶
馬度層崕雲氣間石徑蕭蕭風吹冷萬折千迴臨絶頂¶
鐘響時傳下界遙鳥飛不到諸天迥無勞漢使泛槎心¶
<pb:KR2k0088_WYG_013-10b>¶
揮手銀河能幾尋歴歴邊城紛螘垤明明滄海一牛涔¶
老僧笑指煙霞外此意沉㝠誰與㑹風生平地本無因¶
雲㸃太清猶是礙弔古踟蹰空石堂黄龍西去杳茫茫¶
珠林不見菩提影寶墖長含舎利光壁塵拂去獨留賦¶
下嶺回看迷曉霧放浪人間那復來月明夢繞盤山路¶
　　周刺史約游盤山不果　　　　　于若瀛¶
薄暮脂征輪沙起知天風茲來限于役倉皇𤣥洲東林¶
端立危嶂蒼翠刺霜空杳靄不可即須臾㝠雲重况有¶
<pb:KR2k0088_WYG_013-11a>¶
同年友守兹芳譽叢殷勤約我游未及憩微躬徒為山¶
靈笑躑躅嵗將窮寄言探竒者幽興終來同¶
　　玉田縣憶盤山¶
泉石生平頗有興廣川東去思紛紛山程窈窕風霜外¶
小縣蕭條虎豹羣摇落闗河詩總廢支離懷抱酒能醺¶
曲肱此夜嵗將暮何處天開盤谷雲¶
　　夜發三河望盤山不見¶
去年望山山色蒼今年夜行天雨霜飇捲飛沙暗巗樹¶
<pb:KR2k0088_WYG_013-11b>¶
天垂昏霧寒星芒陰陽明晦鳥雙逝今昔行藏人獨傷¶
别山向予弄朝色回首盤峰空渺茫¶
　　盤山同朱章夫對月　　　　　　傅光宅¶
登臨暫得此身閒共醉芳樽宇宙間明月一輪天萬里¶
數聲清嘯響空山¶
　　游盤山　　　　　　　　　　　王　衡¶
塞北山河百二重太行雲氣入提封泉爭亂壑時縈馬¶
谷響虚巗半是松紫邏煙花當九月青天雷雨入雙龍¶
<pb:KR2k0088_WYG_013-12a>¶
朝來䇿杖中盤寺指㸃經行第幾峰¶
孤笻短笠乍低昂翠壁丹楓引興長片石倒懸流水路¶
斷厓髙掩薜蘿房諸天影裏沉西界斜月林中見上方¶
繞盡寒空不知路㝠㝠鐘磬逺相將¶
　　盤山絶頂　　　　　　　　　　王嘉謨¶
雲上峰巒天上浮盤盤未便是山頭西看落月依三輔¶
南望平蕪入九州繞徑翠開煙鳥道半空紅現火龍湫¶
荒唐無限髙危意比似人間亦可愁¶
<pb:KR2k0088_WYG_013-12b>¶
　　送陸生從軍薊門　　　　　　　湯顯祖¶
盤山秋影挂盧龍别道烽煙入喜峰但得轅門能拜將¶
邊牆何用兩三重¶
　　入盤山　　　　　　　　　　　袁宏道¶
分明真山子的的有畫意風霜勻粉丹雲霞綴錦地一¶
皴一百仞雕鏤入空際瘦骨間青脂蒼勁有餘媚天紳¶
林頂垂仙蘂披襠被虯松百萬株黏石無根蒂峰峰有¶
活石石石挾仙氣一石置一山一山一㸃翠散作諸巒¶
<pb:KR2k0088_WYG_013-13a>¶
巗分身可千計¶
　　盤山頂¶
摩天抽碧篸俯不見鳥背西日照墖輪影落重邊外峨¶
髻瘦仙人玉冠蒼水佩貌古骨竒清見者肅而拜浮空¶
日嬲雲足低呈光怪或聚或紛披或舞或澎湃千里聴¶
風鈴飛花落遙塞一萍一青山一㸃一人界¶
　　登盤山　　　　　　　　　　　袁中道¶
徧山難穏石數步即鳴泉絶壁有心仄野花無意妍笻¶
<pb:KR2k0088_WYG_013-13b>¶
前時著蘚衲破不藏煙若遂搜尋遍僧居畢此年¶
　　盤山道中　　　　　　　　　　朱之蕃¶
盤山盤泉盤厓壁百折猶難望嶺頭鳥樂菁林山果熟¶
客停飛斾野雲流綠陰遮屋渾忘暑白叟歌田不解愁¶
極目雄闗環帝闕可知竒奥在并幽¶
　　送聶章羽游盤山　　　　　　　劉榮嗣¶
同有看山約妒君偶能遂逺樹漸有色暖日生巒翠相¶
送出薊門我心先君至山即如朋友游亦有投契人跡¶
<pb:KR2k0088_WYG_013-14a>¶
所不經别具道眼視或當逢靜者一叩神仙事¶
　　奉陪中丞楊公登盤山　　　　　孫應元¶
五原賓從逐髙軒山寺憑虚敞法筵空界雲霞瞻色相¶
上方鐘鼓隔人天慧燈夜滿菩提樹菡萏晴開太液蓮¶
勝地登臨能幾見塞垣烽火正無煙¶
盤谷招游夏朩清天風呼雨過蓬瀛山藏蝀宇乾坤氣¶
峽湧龍濤日月明飲折荷筒催彩筆歌翻紈扇浥金莖¶
遲回好祝山靈䕶琪樹𤣥猿莫漫驚¶
<pb:KR2k0088_WYG_013-14b>¶
　　登盤山絶頂　　　　　　　　　蕭應鳯¶
聞説盤山勝當年是鬼工移將多怪石疊作一崆峒寺¶
傍雲根聳人從鳥道通煙消闗氣紫日出海波紅萬壑¶
爭飛瀑雙峰半倚空憑虚凌絶頂極目思無窮¶
　　余從北道登絶頂沈太守襄髙㕘軍謙寜則南上¶
　　　中盤寺相候游覽既徧題咏頗多欲下山阻雨¶
盤山世應少此㑹亦云稀攀陟岐林麓栖遲共翠微寺¶
靈龍聴法谷靜鳥忘機千澗分還合孤雲去復歸選勝¶
<pb:KR2k0088_WYG_013-15a>¶
爭摛藻談空毎拂衣最憐山好客遣雨䕶禪扉¶
　　薊州道中　　　　　　　　　　張永正¶
匹馬漁陽道休嗟行路難霜林無定葉秋水有餘寒白¶
雁飛初下眀霞落未殘盤山凝望裏煙外出層巒¶
　　望盤山　　　　　　　　　　　高承埏¶
中盤雲氣下盤生紫葢峰髙晚獨晴安得時平解塵組¶
白松樹底飯黄精¶
　　登盤山絶頂　　　　　　　　　李孔昭¶
<pb:KR2k0088_WYG_013-15b>¶
絶頂盤空際登臨近日華一峰隣造化四顧俯雲霞東¶
海神仙宅西山帝子家連氛遮不見余意滿天涯¶
　　山居¶
夙昔志曠閒奮毅脱俗累日急食與眠餘若悉可巳澹¶
極精神生隨意娱筆紙當暑卧南軒客至常不起忘謝¶
送迎失坦然廢冠履捫心無是非何暇計譽毁白雲上¶
岩來就我行復止好客懶貰酒清談願移晷去留皆自¶
然交情信如水吾方學草木委形陰陽裏倘人快我真¶
<pb:KR2k0088_WYG_013-16a>¶
棄置同泥滓¶
　　盤山(天府廣記作/失名唐人詩)　　　　　　　無名氏¶
盤山髙巍峩半入青雲裏中間最上峰更向天邊起行¶
行白石厓六月不知暑¶
　　又(見上方寺/東鐫絶壁)　　　　　　　　　無名氏¶
秋風黄葉□危厓逺上盤山石磴斜君昔有言歸李愿¶
山今無主只楞伽髙峰蔽日雲霄上古刹凌空嵗月賖¶
□□倚欄□□□老僧□錫□□□¶
<pb:KR2k0088_WYG_013-16b>¶
國朝¶
　　盤山　　　　　　　　　　　　陳名夏¶
　　藥苗猶在地山鶴不騎來吹破天門雪何人上博¶
　　臺¶
　　盤山　　　　　　　　　　　　宋　權¶
　　山水何竒絶髙秋快此行千層盤路轉萬壑暗泉¶
　　爭天外懸松影雲根度鳥聲更憐紅樹色逺近向¶
　　人明¶
<pb:KR2k0088_WYG_013-17a>¶
　　路入盤山書所見　　　　　　　孫廷銓¶
　　野曠煙千頃山迴黛一圍巳諳林下路懶作暑中¶
　　歸¶
　　急雨連滄海羣山赴薊門客懷無逺近嵐氣足朝¶
　　昏¶
　　山空一徑幽林外樵夫語驢跡印沙塍昨夜前村¶
　　雨¶
　　青嶂有劃合遙見中盤寺何處落清鐘臨風時一¶
<pb:KR2k0088_WYG_013-17b>¶
　　至¶
　　石上蒼松古雲中碧寺深欲持調象力來制毒龍¶
　　心¶
　　憶盤山　　　　　　　　　　　魏裔介¶
　　盤山信靈異昔日我曽過流水鳴深澗竒峰矗斷¶
　　阿喫茶消嵗月入定閉煙蘿莫問宗門語閒雲處¶
　　處多¶
　　盤山道中　　　　　　　　　　李　霨¶
<pb:KR2k0088_WYG_013-18a>¶
　　雨餘嵐氣上征衣望裏盤山逸興飛岐路忽逢停¶
　　轡問田家小犬吠柴扉¶
　　登盤山作　　　　　　　　　　梁清標¶
　　清曉發薊門盤山近在目引馬憑老僧迤&KR0404;迷磴¶
　　曲山根亂石横澄泉瀉川麓古松勢虯蟠春鳥鳴¶
　　灌朩窈窕開佛樓僧徒隠石屋下馬坐髙巗宛轉¶
　　清陰覆俯首瞰平原蒼莽極遙矚桃李媚幽谿煙¶
　　臯布新綠天風吹我裳拂拂來芳郁頓令塵慮消¶
<pb:KR2k0088_WYG_013-18b>¶
　　良覺幽懷足何事慕蓬丘采真徒僕僕徘徊不能¶
　　歸長嘯振林谷¶
　　盤山¶
　　久識盤山勝今晨驅馬來僧攀青嶂出寺傍白雲¶
　　開法相留陰壑茅堂閉舊苔心清聞午磬莫問騎¶
　　頻催¶
　　夙有登臨興寜辭車馬勞溪雲縈谷樹巗日醉山¶
　　桃衣染煙嵐濕峰懸瀑布髙荆川曽有賦慘淡憶¶
<pb:KR2k0088_WYG_013-19a>¶
　　抽毫¶
　　薊州道中聞盤山諸刹之勝不獲徃游悵然有賦¶
　　聞道盤山路㡬重丹梯遥指最髙峰月明虎卧千¶
　　年寺雪霽龍蟠百尺松半嶺燈寒方丈火諸天風¶
　　送暮岩鐘振衣每欲探幽處初地何緣躡屐從¶
　　讀盤山志有作寄青溝和尚　　　張　英¶
　　我昔賦行役税駕盤山下髙峰逼塞門蒼岩横薊¶
　　野黛色薄青㝠睇望彌秀冶今讀羣公詩煙霞共¶
<pb:KR2k0088_WYG_013-19b>¶
　　繪寫久知林壑佳益覺塵&KR0381;寡樹杪亂雲栖石罅¶
　　飛泉灑松檜翳幽徑薜荔纒古瓦霜柿艷清秋風¶
　　篁卻炎夏言念紫葢峰依然白蓮社我本邱樊人¶
　　落落風塵者夙願在名山寄詩慙大雅倘許營一¶
　　龕薌茅乞盈把¶
　　望盤山¶
　　横雲諸嶺峻東接薊門煙石色幽燕冷鐘聲古塞¶
　　傳佛將燈作供僧藉果為田縱目勞延望曽無福¶
<pb:KR2k0088_WYG_013-20a>¶
　　地緣¶
　　入盤山至中盤寺望絶頂諸竒勝顧念歸路不得¶
　　　徧游為詩寫懐　　　　　　　陳廷敬¶
　　我聞盤山七十二佛寺寺寺落花流水中古朩分¶
　　徑延客入谷口徃徃聞微鐘稍喜怪石堆磊砢位¶
　　置天巧煩神工飛巗百尺下澗水谿流時帶殘香¶
　　紅山深日斜意惆悵車馬行色何怱怱中盤崚嶒¶
　　倦登陟僧言竒絶焉能窮衛公舞劍臺最古磨厓¶
<pb:KR2k0088_WYG_013-20b>¶
　　勒石真豪雄天門中開飛鳥過巉巗削壁雙青銅¶
　　絶頂墖輪照西日影落塞外隨長虹我行荒徼困¶
　　鞍馬親按唐壘尋遺蹤春風血染邊花赤夜雨苔¶
　　生戰骨空弩臺草木莽岑寂將軍片石青山崇此¶
　　來探勝樂幽閴翻増惋歎愁心胸孤峰飄忽不可¶
　　到還顧所歴煙濛濛歸途草草罷游覽他時蠟屐¶
　　扶短笻¶
　　懷盤山答拙公¶
<pb:KR2k0088_WYG_013-21a>¶
　　布穀響春城春山寄逺情紅泉過雨曉白鳥下煙¶
　　明墖影飄長塞雲峰盡北平松門曽徃叩流浪想¶
　　無生¶
　　同張素存宗伯游盤山　　　　　李天馥¶
　　西風吹草作泉聲暖碧寒青畫裏行危徑多竒難¶
　　選勝好山無限不知名頻年久負煙霞約此日聊¶
　　舒薜荔情賴有燕公同志友蓮峰遙禮古先生¶
　　中盤仰踞古中胸望裏香陀暮靄濃谷鳥禁寒爭¶
<pb:KR2k0088_WYG_013-21b>¶
　　向日山松染雪獨宜冬澄潭詫説乖龍伏叢薄驚¶
　　看乳虎蹤聞道上方饒舎利佛燈猶在最髙峰¶
　　途迷且逐野樵羣依約鐘聲隔嶺聞淺溜遶林俱¶
　　赴壑低厓似堞亦生雲珠龕險壓蒼龍腹貝闕遙¶
　　紆赤鳯文豈止石門多異石此中大有石將軍¶
　　少陵東轉石梁斜步步泉聲激淺沙遍野重隂疑¶
　　欲雪滿巗佳樹惜無花游仙徒憶青精飯倚嘯還¶
　　憑綠乳茶卻念正平風雅地凄凉不復鼓摻撾¶
<pb:KR2k0088_WYG_013-22a>¶
　　　尚書履疾渡溪頻濟勝輸君怯是真百疊驚泉難¶
　　　覔寺滿山落葉不逢人彌天虚白迷銀海湧地空¶
　　　青誤輭塵舞劍臺髙成獨徃倦偎翠嶂且逡巡¶
　　　泃陽南望接雍奴冷翠凝霄隠寺孤時物禪闗惟¶
　　　黍臛先賢遺砦感雞蘇奔湍怒走長紆練細瀑髙¶
　　　懸巧弄珠喜得闍黎同緩步指揮名勝禮文殊¶
　　　繫馬停輿直造巔周遭林壑望茫然題名峭壁千¶
　　　尋上躡足孤雲一片前峰頂翠澄嵐氣渺洞門紅¶
<pb:KR2k0088_WYG_013-22b>¶
　　　蝕土花妍御風冉冉窮登眺疑近重霄尺五天¶
　　　古墖紅龍逼紫虚扶笻直抵逺公居空中傑閣聞¶
　　　仙梵天際祥雲擁¶
御書老幹髙低皆過鳥小溪清淺亦生魚隨僧退院伊蒲¶
　　　饌露藿霜松頗自如¶
　　　振衣危磴踏雲根勝境蘢蔥草未髠半壁芙蓉遥¶
　　　上日一厓煙火自成村榆闗歴歴長城見霧塞濛¶
　　　濛大漠昏俯仰古今頻極目下方遥憩衛公墩¶
<pb:KR2k0088_WYG_013-23a>¶
　　遶麓溝塍接隴頭東來風景薊門優諸邊村落皆¶
　　無雨此地人家獨有秋蒼翠滿山新月好牛羊徧¶
　　野晚山稠蓮花亦擅棲雲勝卻憶朝霞故里游¶
　　同洪昉思游盤山三十韻　　　　王澤宏¶
　　盤山屢經過登陟蓄意久使節無停車悵望空搔¶
　　首兹游慰宿願偕徃得良友新霽衝泥塗朝旭射¶
　　林藪逺矚列翠屏始覺入山口是時仲春交風日¶
　　况善誘繁紅花坼杏細碧葉垂栁幸攀弱蘿末畏¶
<pb:KR2k0088_WYG_013-23b>¶
　　眺絶壁後同人惜馬力舎騎坐且走百折歴山腰¶
　　衆峰悉培塿巗峭松屈曲厓崩蘚深厚翠葢舞虬¶
　　龍斑紋繡蝌蚪五峰聳太清嵯峨若襟肘八石環¶
　　渫雲&KR0991;嶔若盤紐登頓坐霄漢延眺憑户牖下界¶
　　列陰晴低檻宿牛斗&KR1005;嶪千丈石位置五丁手懸¶
　　空屹不頽如有神靈守力疲至絶頂方廣不盈畆¶
　　足畏罡風烈心悸厓壁陡朋好嘆竒絶僕御仍私¶
　　詬野䔩對山僧林歌聴樵叟明星見長庚微陽漸¶
<pb:KR2k0088_WYG_013-24a>¶
　　没酉清梵震遥林素輝上崇阜萬壑號松風如聞¶
　　虎鳴吼侵晨披衣坐鴻濛氣未剖雲霞倐開闔煙¶
　　嵐遞紛糾幽思勝卜隣聲聞願離垢何為棄寶珠¶
　　徒知矜敝帚終老栖三盤浮名復何有¶
　　重入盤山至青溝迴¶
　　頻年毎憶盤山勝今日重過亂石村梨栗成行圍¶
　　草屋澗谿分響共泉源尋僧始涉青溝險别友迴¶
　　看紫葢尊無那塵勞催我去平明衝雪到黄昏¶
<pb:KR2k0088_WYG_013-24b>¶
　　望盤山有感¶
　　薊門首夏似凉秋重過盤山憶昔游疊嶂何心猶¶
　　壁立孤蹤無著尚萍浮結茅擬入雙峰隠砥柱誰¶
　　將八石留白首京華緣底事對人那敢説歸休¶
　　寄盤山拙公　　　　　　　　　王士禎¶
　　聞師敷坐處地近古中盤煨芋爐灰冷懸燈雪屋¶
　　寒六塵浮幻盡五字苦吟安楖栗横肩去空山問¶
　　嬾殘¶
<pb:KR2k0088_WYG_013-25a>¶
　　答盤山拙公見懷¶
　　一隖白雲新活計三間&KR0523;屋舊家風夜來夢踏琉¶
　　璃境路指中盤更向東¶
　　送宋牧仲之官通潞¶
　　憶上盤山正暮春山中吟望苦逡巡而今持節京¶
　　東路恰與盤山作主人¶
　　謝拙公惠芝¶
　　寄書巳十載見面一何遲忽有山中信來當嵗暮¶
<pb:KR2k0088_WYG_013-25b>¶
　　時欲尋清淨退更訪天人師不遇商顔叟無因茹¶
　　紫芝¶
　　題拙公寫真¶
　　雲門像裏見春容紅杏千林一樹松何日從師聞¶
　　寶鏡青溝蘭若子時鐘¶
　　較盤山志竟賦寄拙老¶
　　選佛場非逺青溝講席開常言行脚去何日打包¶
　　來彌勒同龕處英雄舞劍臺薊門春樹裏東望興¶
<pb:KR2k0088_WYG_013-26a>¶
　　　悠哉¶
　　　退朝雪中懷拙公¶
　　　東望盤山二百里年年結束負行幐偶逢金水橋¶
　　　頭雪忽憶梅花樹下僧鉢裏伊蒲常施鳥巗中瀑¶
　　　布幾成氷丈夫一事公無讓未許尋常將相能¶
　　　答拙老寄盤山圖¶
　　　三生支許最相闗未得相尋水石間應笑羼提舊¶
　　　居士祗從圖畫説盤山¶
<pb:KR2k0088_WYG_013-26b>¶
　　　游古中盤拜觀¶
御書留贈佛藏大師　　　　　　　　　沈　荃¶
　　　丹梯百折到中盤墖影崚嶒萬仞看石罅泉聲如¶
　　　玉戛庭陰松勢作龍蟠白雲深處留仙錫紫葢峰¶
　　　頭望¶
翠鑾¶
御墨淋漓霄漢上天香縹緲䕶栴檀¶
　　　又贈佛公¶
<pb:KR2k0088_WYG_013-27a>¶
　　門外千峰共一峰禪闗白日雨花重虎谿欲别還¶
　　相問蓮社他年許暫容¶
　　盤山詩六首　　　　　　　　　宋　犖¶
　　冒雨訪名山既至雨忽霽巉巗盡刻露歸雲曉溶¶
　　㵝五峰互低昂青翠落幽薊初途得感化碑紀保¶
　　大嵗法像最凄凉遺構荆榛翳旭日照山椒石磴¶
　　盤天際嘉游方自兹小向精廬憩¶
　　發興窮林巒賴此孤笻拄威紆循澗濱曲折穿山¶
<pb:KR2k0088_WYG_013-27b>¶
　　隖礧礧亂石堆逺近無&KR0655;土時見巗穴中幾㸃桃¶
　　含雨路旁晾甲石上有清泉吐遺跡恐荒唐姑聴¶
　　樵夫語行經少林寺宗風&KR0225;初祖咫尺望中盤對¶
　　啟青蓮宇微聞仙梵幽寂歴日停午墖院近可尋¶
　　池愛紅龍古誰從峭壁間貌得錢塘怒想像香臺¶
　　側震蕩風雷鼓淹留酌澄碧游鯈粲可數當春雄¶
　　雉鳴似應丁丁斧髙矚凌晴空遥探偕法侣舒嘯¶
　　振樷薄寜畏豺與虎¶
<pb:KR2k0088_WYG_013-28a>¶
　　　兹山最佳處實維古中盤幽磴幾登頓怪石驚㠝¶
　　　岏或如屋宇疊或如象馬攅或拱如野叟或矯如¶
　　　翔鸞花宫忽仰覿琅璫響雲端精舎連邃洞詰曲¶
　　　施朱欄突兀五松樹正蔭説法壇長風一披拂白¶
　　　晝濤聲寒道人南國秀十載此盤桓¶
至尊昔臨幸¶
宸翰留層巒昭回倬雲漢豐碑宜雕剜皇矣¶
聖人作欲和良獨難¶
<pb:KR2k0088_WYG_013-28b>¶
　　　萱芽芼作蔬松花采作餅一飽不願餘衺陽掛西¶
　　　嶺左踏屋角梯萬松如列屏嵯峨紫葢峰望去不¶
　　　見頂石窟千年樹幹作三尺挺撫之詎忍去長歌¶
　　　扣其癭右尋談經石陂陀更幽迥虯枝少拘束老¶
　　　此無人境有句不能道嗟如喉有鯁嚶嚶谷鳥鳴¶
　　　徘徊步清影天外九華髙直擬驂螭騁¶
　　　空山正寂寥何處人語響遥見故人來臨風披鶴¶
　　　氅洪厓許拍肩一笑穿雲上聊啜僧厨粥旋策山¶
<pb:KR2k0088_WYG_013-29a>¶
　　隅杖看松訝作龍拜石呼為丈願結煙霞隣拾此¶
　　栗與橡嗟余王事迫返駕意悵惘絶頂舎利墖崪¶
　　嵂不得徃佛牙走樵牧聖燈驚魍魎勝跡匪自今¶
　　逺望但合掌其餘栖隠地一一託遐想寄語青溝¶
　　僧終期共幽賞¶
　　朝望白雲來暮移青松歸石徑屢延佇余情實依¶
　　依返景帶山杏夕磬響岩扉弄泉聊盥潄寒色上¶
　　人衣道逢八十翁談笑共忘機此中事事佳豈獨¶
<pb:KR2k0088_WYG_013-29b>¶
　　娱清暉退尋入村舎燈下蝙蝠飛賦詩興不淺濁¶
　　酒杯堪揮五更望殘月流光破煙扉倚馬語僮僕¶
　　我心仍翠微¶
　　秋日望盤山用黄山谷韻¶
　　隨蝶作馬牛兒女鎖房闥朝來稍蕭散快值凉秋¶
　　月庭槐垂陰濃不厭蟬響聒蔬畦聊支笻曠望𣺌¶
　　城闕盤山排空來千巗迥秀發浩然游興生輒欲¶
　　著布襪五峰儼芙蕖青蒼樹如髪徃者此林巒卧¶
<pb:KR2k0088_WYG_013-30a>¶
　　雲得怡悦栖遲古中盤飽餐僧厨蕨髙吟答松濤¶
　　㟁幘擊銅鉢連篇鏤肝腎誰能狀毫末還經晾甲¶
　　石愛聴泉活活今我莅此邦一俗直到骨吏事有¶
　　程期曽不失圭撮埋頭簿書間風騷謝鞭撻何期¶
　　行藥餘忽覿煙巒窟妙句佇英游庻無三獻刖薄¶
　　宦雖漫爾終愧厠簪笏他時紫葢巔長歌采野葛¶
　　藍谿道上憶盤山¶
　　楸峪看雲過温泉策馬還依然趨潞水無計入盤¶
<pb:KR2k0088_WYG_013-30b>¶
　　山夢穏風濤外愁添簿領間新詩如束筍燈下手¶
　　頻刪¶
　　重游盤山七首¶
　　盤山如盤龍舊名為四正幽燕之奥區百里勢竒¶
　　横五峰插碧天羣岫如奔命我行越薊丘曠望迥¶
　　生敬趨途隨山樵短策喜孤勁千像凌晨經樹石¶
　　莽疎映矮墖儼衆僧導客來相競靈椿學虯松法¶
　　界殊清淨澤鉢失淪漪摇石具情性登攀忘渇饑¶
<pb:KR2k0088_WYG_013-31a>¶
　　　亦未暇吟詠俯首紫葢峰㑹當持其柄¶
　　　去去遵山麓谿谷何威遲芒鞵鬭石齒竚立宜輕¶
　　　颸天香穿老屋零落餘罘罳艾而張網羅禍機嗟¶
　　　虞師盤泉響珮環隔嶺聴愈竒既至得舊觀太息¶
　　　水之涯照影驚皴面仍不改漣洏中盤白墖院少¶
　　　林紅龍池停屐還振䇿胸巳無險&KR0470;山心探初地¶
天藻仰穹碑道人知我來為我埽茅茨松石知我來為我¶
　　　發幽姿所恨春尚早杏萼閟華滋經壇沙淹汨東¶
<pb:KR2k0088_WYG_013-31b>¶
　　　崦榛還披月明嘯髙閣願與山靈期¶
　　　萬壑激松濤空山黯將夕失道困䝉茸蒼耳時一¶
　　　摘谽谺勢搏人卻步憐局蹐稍循迮徑迂未怕層¶
　　　巒隔人語驚栖禽老鸛聲格格聞鐘投寶坊片月¶
　　　簷際白登臺撫長松天畔留㟁幘隣僧邂逅逢茶¶
　　　話意良適河漢手可摩猿挂看林隙靈境清心魂¶
　　　欲卧不安席頭陀催閉目云有虎行跡¶
　　　游山如噉蔗佳處得以漸崪嵂挂月峰磴道一何¶
<pb:KR2k0088_WYG_013-32a>¶
　　險孤墖入雲汀殿閣聳巗厂探竒並鳥飛耳畔罡¶
　　風颭積雪明皚皚晴靄閒冉冉幽磵藏上方禪扉¶
　　日夕掩老僧雖屢邀未去同回剡捫籐勞抗尻狂¶
　　嘯等驚魘嶺脊得少休聖燈想光閃佛牙禮金棺¶
　　捧視意還歉盈盤薦棗梨地僻僧厨儉嗟余擕㓜¶
　　來非向金仙諂愛作八極游齊煙看九㸃¶
　　昔余吟五字幽賞企青溝凌風越西嶺䦨入麋鹿¶
　　游谷口訪邃洞門閉巨石留何時名將軍古蘚纒¶
<pb:KR2k0088_WYG_013-32b>¶
　　兜鍪異鳥靜相語聲比山呼優松䑕竄䆗窱豎尾¶
　　招其儔顧盼出叢薄花宫臨荒陬&KR0523;屋八九間彈¶
　　琴藏湯休新詩感祭酒奚啻珊瑚鈎黄精潤齒頰¶
　　名畫清人眸幾年輯山志徃牒窮㝠搜遺世幸同¶
　　調矢口談莊周誰謂白蓮社髙風獨千秋¶
　　游興動枯禪偕我登疊嶂煙嵐清㝠濛斷續來樵¶
　　唱幽處衛公庵松石訝殊狀位置造物工左右恍¶
　　揖讓﨑嶇到寺門劍臺屹相向纔聆梵放幽旋策¶
<pb:KR2k0088_WYG_013-33a>¶
　　登髙杖嶄絶苔壁横徐緣石脈上篝火尋題名畫¶
　　腹辨字様新月正如舟散髪一疎放人生螘旋磨¶
　　今夕愜微尚四山響朩魚清切聞法藏風起海雲¶
　　鋪從師聞真妄¶
　　曉起問歸路天城經山隅如行鉄堂峽石氣侵肌¶
　　膚嘉果不知數遑復問槐榆林端響啄朩顔色憐¶
　　衣襦幾日夭桃開想見絶代姝峭壁壓臺殿詎與¶
　　屏風殊松篁紛㸃綴摩詰當能圖涓涓山腳泉一¶
<pb:KR2k0088_WYG_013-33b>¶
　　寺皆沾濡折松作麈尾酌泉佇銅壺歸示華亭客¶
　　定恨不並驅簿書行委坐楖栗何時扶¶
　　答拙菴¶
　　白雲流滿地黄葉向空飄似此道人句寜殊叢桂¶
　　招聞鐘眠佛閣隨鹿過谿橋何限曽游處分明入¶
　　夢遙¶
　¶
欽定盤山志巻十三¶
