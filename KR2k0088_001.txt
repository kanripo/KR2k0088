# -*- mode: mandoku-view; -*-
#+TITLE: 欽定盤山志
#+DATE: 2015-08-24 22:44:59.245185
#+PROPERTY: ID KR2k0088
#+PROPERTY: BASEEDITION WYG    
#+PROPERTY: JUAN 卷一
<pb:KR2k0088_WYG_001-1a>¶
欽定四庫全書¶
欽定盤山志卷一¶
　圖(上/)¶
　　盤山總圖¶
　行宫全圖¶
御定内八景¶
　　静寄山莊¶
　　太古雲嵐¶
<pb:KR2k0088_WYG_001-1b>¶
　　層巖飛翠¶
　　清虛玉宇¶
　　鏡圓常照¶
　　衆音松吹¶
　　四靣芙蓉¶
　　貞觀遺踪¶
御定外八景¶
　　天成寺¶
<pb:KR2k0088_WYG_001-2a>¶
　　萬松寺¶
　　舞劍臺¶
　　盤谷寺¶
　　雲罩寺¶
　　紫葢峯¶
　　千相寺¶
　　浮石舫¶
<pb:KR2k0088_WYG_001-3a>¶
欽定四庫全書¶
欽定盤山志巻一¶
　圖考¶
　　周官職方氏大司徒掌土訓之地圖天下險要阨¶
　　塞具焉後世工畫者&KR0616;&KR0616;模寫山水及宫宇之制¶
　　非僅備觀覽而巳將以辨脈絡正方位也盤山舊¶
　　有圖舉大勢於尺幅簡率已甚今兹繪事有總有¶
　　分以¶
<pb:KR2k0088_WYG_001-3b>¶
　行宫為標凖而内外諸景暨峯巖寺觀之著名者以¶
　　次布列復為說以考證之清華水木造物閟此奥¶
　　區蒸蔚雲霞¶
　盛世彰其嘉應諸(臣/)幸際承平共肆蒐討拜手登諸¶
　秘府於前代所傳圖籍稍足增益其未備矣¶
<pb:KR2k0088_WYG_001-4a>¶
¶
<pb:KR2k0088_WYG_001-5a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-5b>¶
　　盤山全圖¶
　　易曰艮為山又曰艮東北之卦也故崑崙墟之&KR0899;¶
　　北出而極於東蜿蜒旁薄萬有餘里迺藴靈鍾秀¶
　　於長白諸山為¶
　國家肇基王迹之地其在河湟以内者自岍岐至於¶
　　太行如脊隆起而放乎遼海¶
　神京億萬年之屏衞於是乎在盤山固發脈於太行¶
　　而畿左之名勝也古名四正山或曰徐無山髙二¶
<pb:KR2k0088_WYG_001-6a>¶
　　千餘仞周百餘里遥望之渾然如一峯壁立薊門¶
　　蒼翠插漢而雄厚博大首尾結蟠陟其絶頂長城¶
　　若環堵然北紀諸山緜亘天際咸瞭然指掌中中¶
　　有三盤五峯諸勝如蛇縈如蠭攢如層華吐萼怪¶
　　石林立不可名狀古松迸其罅幽草繚其趾泉淙¶
　　淙穿竇出循谿歴澗注為潭瀦為池窅然深曲迥¶
　　出塵界昔為田盤先生田疇所棲隠今則多演佛¶
　　說之廬晨鐘夕梵遍滿丹崖翠岫間遊者延縁石¶
<pb:KR2k0088_WYG_001-6b>¶
　　磴上下䝉樷轉入轉深不辨所出其能窮極險峻¶
　　繞其腹而躋其巔者鮮焉粤自¶
　金根屢賁靈境日開¶
特發内帑營建别館山水得位置之宜土木無雕飾之¶
　　費¶
天章炳煥雲物為之改觀諸景之天成地設若見若隠¶
　　於向時者今皆收諸几席之下毫素之間矣考自¶
　　昔圖經自五嶽十二鎮之外茍非耳目所及雖有¶
<pb:KR2k0088_WYG_001-7a>¶
　　神異聳㧞可與嶽鎮競秀者止存髣髴莫悉形容¶
　　况兹山之幽靚深藏最為後出哉兹標舉大凡為¶
　　總圖髙列雲峰旁分泉壑陰陽向背盤旋曲折之¶
　　體勢略如聚米畫沙不特以備選勝者之披覽亦¶
　　以見兹山之獻竒呈秀於太平有道之世而與宇¶
　　内諸名山相照耀者其靈氣足以興雲雨其形勝¶
　　足以資拱䕶云爾¶
<pb:KR2k0088_WYG_001-8a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-8b>¶
　　行宫全圗¶
　　　盤山之有¶
　　行宫經始於乾隆九年先是臣工上言薊之盤山為¶
　鑾輿由山海上¶
陵寢之道¶
聖祖仁皇帝四次臨幸¶
睿藻留題樹石蔚然増秀比来山農野叟莫不額手傾心¶
　　　就瞻¶
<pb:KR2k0088_WYG_001-9a>¶
雲日宜創築¶
　殿宇以為歲時駐蹕之所¶
皇上俞其請飭將作庀材鳩工告成不日地居山之午¶
　　方前岡如屏後嶂如扆自玉石莊迤邐東達於繚¶
　　垣之南偏垣壘以文石周遭十餘里隨山逕髙下¶
　　為紆直澗泉數道流垣内雪濤濺躍自髙處奔注¶
　　山下設牐以時啟閉林開麓斷地勢髙敞宏闊直¶
　　廬環翼中崇閎飛甍正位而向明則¶
<pb:KR2k0088_WYG_001-9b>¶
　行宫在焉歴門數重循磴上盤旋往復以抵山之深¶
　　處碧瓦鱗鱗然與懸崖削壁相間¶
御題八景洵足舉其勝概矣兹山峯巖之嶻嶫澗壑之¶
　　淸幽林木之蒼鬱秀出北戒而勝蹟遺踪往往在¶
　　煙雲變滅中數千百年來祗以供遺世之士與夫¶
　　衲子道流之閒居而静觀固疑乾坤靈淑所融結¶
　　發之不盡鬱積而有所待也自¶
帝居特起燦日月而輔風雲望兹山者幾如三島閬苑¶
<pb:KR2k0088_WYG_001-10a>¶
　　可望而不可即而¶
宸遊所届松雲棟牖間自足陶冶元化抒寫太和彼甘¶
　　泉之賦九成之頌徒侈一時之盛事者烏知林聲¶
　　山色可以作笙簧錦繡觀而仁知之樂又有㑹心¶
　　不逺者耶¶
<pb:KR2k0088_WYG_001-11a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-11b>¶
　　　静寄山荘¶
　　行宫以静寄山荘名崇儉徳也¶
皇祖時築山荘於熱河以避暑不雕不繪得天然之勝今¶
　　　兹縱廣不及其半而朴畧如之於山前平敞處建¶
　　殿庭為班朝聴政之位¶
　御題曰知仁樂處其東喬林交䕃希見曦景有齋曰松¶
　　　巗寒翠羣臣燕見處也又東為鏡瀾亭臨大澗澗¶
　　　中水石盪激常作殷雷聲虹梁跨其上踰橋東北¶
<pb:KR2k0088_WYG_001-12a>¶
　　折舉歩漸髙登山之路於此始焉山以静為體人¶
　　心亦以静為體¶
聖人首出庶物主静立極¶
時廵餘暇寄意林泉猶兢兢以此自持此中境界宏深¶
　　足令大地河山都歸涵照不獨山間雲物依然具¶
　　太古氣象已也¶
<pb:KR2k0088_WYG_001-13a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-13b>¶
　　太古雲嵐¶
　　觸石膚寸之雲杳靄極於霄際瞬息之聚散昕夕¶
　　之吐納四時之氣象自鴻濛以迄今兹變幻靡盡¶
　　而處乎静以觀至變而有不變者存焉山椒拾級¶
　　而上地曠而見逺為穹宇複閣¶
御題曰太古雲嵐¶
幾暇澄觀若琉璃巨海光照一切矣西有軒曰引勝齋¶
　　曰暢逺樓曰接要樓後又有軒曰韻松迴廊四周¶
<pb:KR2k0088_WYG_001-14a>¶
　　　檐牙相接皆¶
　宸逰常御處也其東結構宏敞曰夀萱堂為奉¶
聖母臨幸憩息之所晨昏問視跬步可達啟牖而佳氣入¶
　　　捲幄而暖翠浮¶
　宫庭樂事悉見歌咏當有五色雲光遍滿擁䕶與兹山¶
　　　並夀億萬禩矣¶
<pb:KR2k0088_WYG_001-15a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-15b>¶
　　層巖飛翠¶
　　盤之為山外斂而中舒巒重嶂複歩歩入勝讀昔¶
　　人諸游記大都以奉使乗傳延緣濃翠間未移寸¶
　　晷輒驅馬去之所得不過十一二洵乎乾坤靈窟¶
　　不欲作人間耳目近玩矣¶
　文囿初闢於山之額疏剔得異境焉營殿宇亭榭以¶
　　時游觀諸巖岫之層疊而上際青㝠者如雲之垂¶
　　如濤之湧如騏驥之馳驟而勒其首離離蔚蔚窮¶
<pb:KR2k0088_WYG_001-16a>¶
　　姸極態而丹葩碧𬎼復䝉羃於嵐光煙靄中以佐¶
　　其幽致¶
御題其所曰層巖飛翠而無窮景色於是包舉焉中有¶
　　澹懷堂堂之西有樓曰擷翠閣曰雲起皆髙夐可¶
　　臨眺繞荔垣之後石徑相接緑縟亭石林精舎各¶
　　因境得名藴竒延秀固淸都之曲室也¶
<pb:KR2k0088_WYG_001-17a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-17b>¶
　　清虛玉宇¶
　　天為積氣地之上皆天也况山之峻極㧞塵土而¶
　　逼穹霄昔人所云呼吸可通帝座者不其然歟¶
　行宫東少北為清虛玉宇有門有廡正中搆傑閣體¶
　　勢正圓以示崇效之義道家之言天語渉元妙而¶
　　天帝之號著於禮經儒者類能詳究之其理自非¶
　　妄託惟兹凌虛縹緲之境日月朗照萬象在下佳¶
　　氣氤氲出納於珠網綺疏間常有羣真環衞絳節¶
<pb:KR2k0088_WYG_001-18a>¶
　　來朝中天積翠之賦固不足方兹宏麗矣¶
<pb:KR2k0088_WYG_001-19a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-19b>¶
　　鏡圓常照¶
　　盤山昔多隠淪自唐以後遂為大德道塲智燈法¶
　　鼓流傳日盛巖凹澗側皆建寶坊¶
皇上性體圓覺貫徹人天謂釋氏之教可以振㧞羣迷¶
　　利濟衆生與治道有所佑助爰於¶
　山莊之西得概軒之前整飾梵宇門榜曰笠招提殿¶
　　額曰鏡圓常照以奉覺皇非區區福田利益所可¶
　　同日語也夫昔之讚般若者以雲霞為供養以巖¶
<pb:KR2k0088_WYG_001-20a>¶
　　石為徒侣以水月天雲為法相則此晨鐘夕唄直¶
　　可作祇園鷲嶺觀矣心鏡交光悉知悉見游於方¶
　　之内者烏足語此中境地也耶¶
<pb:KR2k0088_WYG_001-21a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-21b>¶
　　衆音松吹¶
　　盤泉之水演迤而下趨其南為小石城婉孌草堂¶
　　適介其間堂之東亭宇翼然實先堂而築以當諸¶
　　景之㑹曰衆音松吹葢石無聲也泉觸之而聲怒¶
　　則雷霆砰擊震動山谷及其滙為平池瀦為曲渚¶
　　泠泠然如八音之繁會而松之樷生於巖巔澗底¶
　　者風過之輒作幽韻與清流相和答昔人所稱盤¶
　　山三勝於此可盡得之¶
<pb:KR2k0088_WYG_001-22a>¶
宸遊怡暢屢見吟咏正如酈善長所謂竹柏之懷與神¶
　　心妙逺仁智之性共山水效深也與此景相毗連¶
　　者曰翠帀亭曰清嘯亭曰松湍流韻皆在喬林深¶
　　蔭中别具幽靚之致¶
<pb:KR2k0088_WYG_001-23a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-23b>¶
　　四面芙蓉¶
　　山之幽絶處一澗一石皆足濯盥坐卧流連永日¶
　　要其體勢方正&KR0899;絡迴環諸巨峯自中央而達四¶
　　維與清凉五臺争雄長其間岡巒起伏蒼翠相屬¶
　　升髙望之無不奮迅騰湧而出靡所隠蔽此四靣¶
　　芙蓉之所以名亭也亭與霞標亭相望崇敞洞達¶
　　當林霏乍開景物澄霽羣峯如華萼之敷光景溢¶
　　目應接不暇¶
<pb:KR2k0088_WYG_001-24a>¶
天藻丕宣能令山開生面初日芙蓉之喻固未足以盡¶
　　其妙已¶
<pb:KR2k0088_WYG_001-25a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-25b>¶
　　貞觀遺踪¶
　　有石在南澗濱色潤而質瑩縱可五六尋衡倍之¶
　　實一石以凹凸分為三於平坦處結亭蔭喬木而¶
　　倚巨巖境最幽寂相傳唐文皇東征晾甲於此¶
御題曰貞觀遺踪千載上雄心逺略此石所以志也石¶
　　迤下欲盡處横亘若檻然萬壑奔赴之水至檻内¶
　　勢益怒則踊躍砰擊而出跳珠噴玉下注深潭¶
宸遊作記比之寒山千尺雪遂以為名¶
<pb:KR2k0088_WYG_001-26a>¶
天翰並摹刻崖壁築宇於泉上相靣勢為髙下雲窻霧¶
　　寮宛轉相屬水聲潺潺與虛濤清籟旦夕入聽山¶
　　中泉石相遭之勝莫與此絜矣¶
<pb:KR2k0088_WYG_001-27a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-27b>¶
　　天成寺¶
　　盤山諸寺大半以險得幽游者必披樷莽或崖懸¶
　　壑絶縋而可至其路稍坦而境絶勝者為天成寺¶
　　沿歴坡間行者忘疲峯轉境拓飛甍出於樹杪為¶
　　寺門之樓顔曰江山一覽可登眺凡巖岫之羅列¶
　　林麓之映帶於山之陽者纎悉靡不呈露内為佛¶
　　殿金碧煥耀背負翠屏旁臨澗泉歩歩引人入勝¶
　　矣¶
<pb:KR2k0088_WYG_001-28a>¶
　輦路由蓮花池而上可三里許每駐¶
　蹕兹山率先至寺故¶
御製詩篇視他刹尤富焉¶
<pb:KR2k0088_WYG_001-29a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-29b>¶
　　　萬松寺¶
　　　盈山皆松也松之性得土而恱得石而竒土石相¶
　　　錯則蒼茂夭矯兼擅其美矧泉流之激蕩煙雲之¶
　　　繚繞嵗月滋久靈氣盤鬱其體幹又非擾龍偃蓋¶
　　　諸名状所能盡耶寺在舞劍臺之東本名衛公菴¶
　　　後拓而新之¶
聖祖屢幸¶
賜顔萬松盖紀其實且以標一山之勝也石甃數成崇櫩¶
<pb:KR2k0088_WYG_001-30a>¶
　　四注宏麗中饒清幽之觀循磴入寺寒翠侵衣竽¶
　　籟交作恍置身清凉佛境泰山之所植天都之所¶
　　長又不可同年語矣¶
<pb:KR2k0088_WYG_001-31a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-31b>¶
　　舞劍臺¶
　　盤山五峯昔稱五臺其西臺即唐李靖舞劍處也¶
　　衞公以雄才偉略佐唐家有天下嘗登此臺臺髙¶
　　平無所蔽天風吹衣白日朗照塞垣遼海之形勝¶
　　歴歴在指掌間宜當時擊劍長歌慨當以慷盡露¶
　　英雄本色千百年後石色泉聲凛然作風雲氣¶
　翠華莅止披圖道古想見頗牧之為人斯亦異代之¶
　　知遇也¶
<pb:KR2k0088_WYG_001-32a>¶
¶
<pb:KR2k0088_WYG_001-33a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-33b>¶
　　　盤谷寺¶
　　　以盤名山而谷居盤之中尤稱幽阻盖昔隠士之¶
　　　所棲止也人往而路茀¶
　國朝僧始闢地以建寺¶
聖祖錫額曰盤谷以復舊稱寺從石門入蹊徑縈繞花朩¶
　　　疎扶諸泉㶁㶁俱流入青溝溝之側有巗有㘭有¶
　　　阪而阪尤勝植杏萬樹春花齊發望之若紅雪寺¶
　　　中有堂有軒與磴道為髙下¶
<pb:KR2k0088_WYG_001-34a>¶
　六龍乗令來游來觀向之松崖蘚壁俱煥¶
天章懷髙隠之清風撫遺踪於耕釣恍若其人在焉呼¶
　　之欲出矣¶
<pb:KR2k0088_WYG_001-35a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-35b>¶
　　雲罩寺¶
　　游田盤而不至舎利塔不足以盡山之勝墖峙挂¶
　　月峰路由雲罩殿左磴縁壁如棧老松出嵌巖其¶
　　竒者迺如青鸞之舒翼登其巔俯視四極蒼然一¶
　　色山川雜陳細𤨏莫辨世外巨觀也寺中景物幽¶
　　靚魚板清肅古德之所過化髙僧於焉習静時有¶
　　雲氣生檐宇間遥望之若萬疊波濤滚滚無際雖¶
　　岱之雲臺黄之雲海無以踰此况數十年來¶
<pb:KR2k0088_WYG_001-36a>¶
翠輦時臨¶
天章疊賁更足令山色嵐光益增氣象耶寺後有峰曰¶
　　自來與挂月接舊有無梁殿址其所見與挂月葢¶
　　相類云¶
<pb:KR2k0088_WYG_001-37a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-37b>¶
　　紫葢峰¶
　　名勝志稱盤山之竒特首標紫葢葢薊門諸山以¶
　　雄厚勝而不足於秀澤兹山獨立一格外若韜晦¶
　　入其中疏峰列崿繞翠縈青如菡萏之敷榮而紫¶
　　葢為之菂也圓峭矗峙旁無附麗不必與諸峰争¶
　　竒競巧而體勢尊嚴儼然華葢之中天諸峯帖帖¶
　　若衞若朝矣居人又稱為中臺且云為盤諸刹龍¶
　　脈所發信然¶
<pb:KR2k0088_WYG_001-38a>¶
¶
<pb:KR2k0088_WYG_001-39a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-39b>¶
　　千相寺¶
　　華首觀化應真著蹟是處有之而此寺獨以千相¶
　　名者相傳有尊者於巖下澄泉見千僧洗鉢因構¶
　　精舎旋刻崖石具儀相略如所見之數事雖渉幻¶
　　異而奔走瞻仰者遍十方界恍若伽那石窟中留¶
　　影光亮矣寺去麓可三里許縁嶔﨑而上長松夾¶
　　道作虬龍形殿宇整潔明僧憨山曾遇隠士於寺¶
　　後之石室今稱契真洞旁近巖岫俱嵌空䆗窱固¶
<pb:KR2k0088_WYG_001-40a>¶
　　皆當時晨夕經行地耶摇動石亦竒然他處間有¶
　　之以為敬信所致則𩔖假託矣¶
<pb:KR2k0088_WYG_001-41a>¶
　¶
　¶
　¶
　¶
　¶
　¶
　¶
　¶
<pb:KR2k0088_WYG_001-41b>¶
　　浮石舫¶
　　圖經稱四正山葢言山形迴合如城郭也其中竒¶
　　峰怪石如刻如塑或以形體或以禽獸或以卉木¶
　　或以器物屋宇隨象立名不勝圖繪矣浮石舫在¶
　　上甘澗東北峯頂石勢如萬斛巨艦雲氣晨夕出¶
　　山腹浮浮欲動有乘風駕濤之勢意有太古神人¶
　　凌灝氣游太空而來集於此乎靈幻成象造物何¶
　　心世之庸夫俗子輒相與傅㑹假山靈姓氏以迷¶
<pb:KR2k0088_WYG_001-42a>¶
　　惑視聽者所在多有兹地以稍僻故不受矯誣夫¶
　　亦山靈之厚幸歟¶
　¶
　¶
　¶
　¶
　¶
　¶
<pb:KR2k0088_WYG_001-42b>¶
　¶
　¶
　¶
　¶
　¶
　¶
　¶
欽定盤山志卷一¶
